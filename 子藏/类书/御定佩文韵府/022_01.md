# 卷二十二之一目録

<a id="KR3k0059_WYG_199-1a"></a><span style="margin-left: 1em">欽定四庫全書</span>  
御定佩文韻府卷二十二之一目録  
<span style="margin-left: 2em">下平聲　　　七陽韻一</span>  
<span style="margin-left: 1em">陽　楊　揚</span>




# 卷二十二之一

<a id="KR3k0059_WYG_200-1a"></a><span style="margin-left: 1em">欽定四庫全書</span>  
御定佩文韻府卷二十二之一  
<span style="margin-left: 2em">下平聲　　　　七陽韻一</span>  
陽<sub>與章切説文/高明也又姓</sub>  
<span style="margin-left: 1em">韻藻三陽<sub>易㧞茅連茹注丨丨同志俱志在外初為𩔖首已舉則/從若茅茹也書洪範三曰木疏正月為春木位也丨丨</sub></span>  
<span style="margin-left: 1em"><sub>已生故三為木數唐書武后紀久視元年於神都作丨丨宫㑹稽/記太平山木不雜糅丨丨之辰華卉代𤼵雲南通志㸃蒼山十九</sub></span>  
<span style="margin-left: 1em"><sub>峯十三曰丨丨峯張衡靈憲二陰丨丨參天兩地晉白紵舞歌趨/歩生姿進流芳鳴絃清歌及丨丨劉允濟明堂賦丨丨再啟百辟</sub></span>  
<span style="margin-left: 1em"><sub>來朝又世說注丨丨山陽東陽曁陽也又張說洛州張司馬集序/魏則十龍儒雅晉則丨丨藻綴按丨丨謂張孟陽景陽季陽也三</sub></span>  
<a id="KR3k0059_WYG_200-1b"></a><span style="margin-left: 1em"><sub>亦作參漢書翼奉傳今年太陰建於甲戌律以庚寅初用事歴以/甲午從春歴中甲寅律得丨丨性中仁義情得公正貞廉百年之</sub></span>  
<span style="margin-left: 1em"><sub>精歲也張晏注甲庚皆丨丨晉灼注木/數三寅在東方木位之始故曰丨丨也</sub>岳陽<sub>書旣修太原至于丨/丨疏周禮冀州其山</sub></span>  
<span style="margin-left: 1em"><sub>鎮曰霍山即此太岳言從太原至岳山之南故云丨丨也隋書地/理志臨汾郡丨丨縣後魏志曰安澤大業初改焉揚雄冀州牧箴</sub></span>  
<span style="margin-left: 1em"><sub>丨丨是都島夷皮服釋齊已詩鳥從井口出僧自丨丨還又范致/明丨丨風土記丨丨樓城西門樓也下瞰洞庭又江西沙洲名鱘</sub></span>  
<span style="margin-left: 1em"><sub>魚觜昔傳異人云觜過丨丨樓即出狀元又丨丨樓上有吕先生/留題云三入丨丨人不識朗吟飛過洞庭湖孟浩然詩氣蒸雲夢</sub></span>  
<span style="margin-left: 1em"><sub>澤波動丨丨城杜甫詩天旋䕫子國春近丨丨湖又昔聞/洞庭水今上丨丨樓韓愈詩明登丨丨樓輝煥朝日亮</sub>衡陽<sub>書/荆</sub></span>  
<span style="margin-left: 1em"><sub>及丨丨惟荆州晉書地理志孫權分長沙立丨丨湘東二郡唐書/地理志衡州丨丨郡本衡山郡天寶元年更名丨丨縣本臨烝武</sub></span>  
<span style="margin-left: 1em"><sub>德四年置開元二十年更名有西王母山盧思道孤鴻賦序南寓/丨丨避祁寒也王勃滕王閣詩序漁舟唱晩響窮彭蠡之濵㕍陣</sub></span>  
<a id="KR3k0059_WYG_200-2a"></a><sub>驚寒聲斷丨丨之浦杜甫詩片㠶左郴岸通郭前丨丨郭受詩春/興不知凡幾首丨丨紙價頓能髙皮日休竹夾膝詩圓於玉柱滑</sub>  
<sub>於龍來自丨丨彩翠中又淮南子日出/暘谷浴於咸池臻于丨丨是謂禺中</sub>嶧陽<sub>書丨丨孤桐孔傳丨/山之丨特生之桐中</sub>  
<sub>琴瑟疏東海下邳有葛嶧山即此山也髙適詩雲外臨丨丨山行/窮日觀張為詩擕酒天姥岑自彈丨丨桐王安石詩千枝孫丨丨</sub>  
<sub>萬本母/淇澳</sub>華陽<sub>書丨丨黑水惟梁州孔傳東據丨山之丨西距黑水/又歸馬于丨山之丨放牛于桃林之野史記李斯傳</sub>  
<sub>昭王得范雎廢穰侯逐丨丨注昭王弟芉戎為丨丨君隋書經籍/志丨丨國志十二卷常璩撰唐書地理志成都府蜀郡丨丨縣次</sub>  
<sub>赤乾元元年更名玉海張周封丨丨風俗錄一卷杜甫詩大君先/息戰歸馬丨山丨又哀嚴武詩四豋㑹府地三掌丨丨兵又梁書</sub>  
<sub>陶𢎞景傳上表辭祿止于句曲山恒曰此山下是第八洞宫名金/壇丨丨之天乃中山立舘自號丨丨隱居茅君傳大滌洞在餘杭</sub>  
<sub>與丨丨林屋暗道相通龍城錄茅山隱士呉綽采藥于丨丨洞見/一小兒手把三珠戲于松下綽從前詢誰氏子兒奔入洞中化為</sub>  
<a id="KR3k0059_WYG_200-2b"></a><sub>龍以三珠填左耳中綽以藥斧劚之落左耳而三珠已失所在龍/亦不見夷堅志李允至和州近郊有穴黒如夜稍進漸明石池中</sub>  
<sub>荷花爛漫天日晃耀乃丨丨洞也韓愈荅道士寄樹雞詩煩君自/入丨丨洞直割乖龍左耳來皮日休春雨詩何年細雨丨丨道兩</sub>  
<sub>乘巾車相並歸瘞崔銘丨丨真逸撰上皇/山樵書李商隱有月夜寄宋丨丨姊妹詩</sub>陽陽<sub>詩君子丨丨左執/簧毛傳丨丨無所</sub>  
<sub>用其心也韓愈書張中丞傳後顔色不亂丨丨如平常又詩龍旂/丨丨和鈴央央毛傳丨丨言有文章也又淮南子㪍㪍丨丨唯德</sub>  
<sub>是行養長化育萬物蕃昌王襃九懐季春兮丨丨列草兮成/行注三月温和氣清明也費昶詩丨丨蓋頂日飄飄馬足塵</sub>載陽  
<sub>詩春日丨丨梁武帝孝思/賦獻歳發暉春日丨丨</sub>太陽<sub>詩十月之交疏日者丨丨之精至/尊之物晉書王導傳帝豋尊號百</sub>  
<sub>官陪列命導升御牀共坐導固辭曰若丨丨下同萬物蒼生何由/仰照帝乃止唐書魏元忠傳吐蕃之望中國猶孤星之對丨丨名</sub>  
<sub>山記玉笥山三十三峰中有丨丨峰李白大鵬賦天雞警曉於蟠/桃踆烏晰耀於丨丨杜甫詩葵藿傾丨丨物性固莫奪又螢火詩</sub>  
<a id="KR3k0059_WYG_200-3a"></a><sub>幸因腐草出敢近丨丨飛桞宗元賀徳音表行禮之日屏翳收蹟/丨丨宣精又漢書律歴志六月坤之初六陰氣受任於丨丨尚書</sub>  
<sub>大傳遂人為遂皇以火紀火丨丨也陽尊/故託遂皇於天獨斷冬為太陰夏為丨丨</sub>朝陽<sub>詩梧桐生矣于彼/丨丨爾雅山東曰</sub>  
<sub>丨丨注旦即見日晉書元帝紀廻首丨丨仰希乾棟韋誕親蠶頌/豋崇壇以正位覿休氣于丨丨嵇康養生論晞以丨丨綏以五絃</sub>  
<sub>阮籍詩膏沐為誰施其雨怨丨丨鮑照園葵賦承丨丨之麗景王/融曲水詩序負丨丨而抗殿蘓軾詩丨丨入北林竹𣗳散疎影又</sub>  
<sub>漢書地理志南陽郡縣丨丨應劭注在丨水之丨又濟南郡縣丨/丨侯國又玉海唐先農壇制於丨丨門七里之外十五里之内擇</sub>  
<sub>地為/壇</sub>夕陽<sub>詩度其丨丨豳居允荒爾雅山西曰丨丨注暮乃見日/埤雅雨氣成虹朝陽射之則在西丨丨射之則在東杜</sub>  
<sub>甫詩丨丨薰細草江色映疎簾陶峴詩鴉翻楓葉丨丨動鷺立蘆/花秋水明杜牧詩萬里沙鷗弄丨丨司空圖詩新霽田園處丨丨</sub>  
<sub>禾黍明韓偓夢仙詩鶴舞鹿眠春草逺山髙水濶丨丨遅費氏宫/詞旋折荷花半歌舞丨丨斜照滿衣紅又漢書地理志右北平郡</sub>  
<a id="KR3k0059_WYG_200-3b"></a><sub>縣丨丨莾曰夕陰又魏略楊沛身退之後家無餘積占河南丨丨/亭部荒田二頃起𤓰牛廬居止其中按後漢書楊震傳行至丨丨</sub>  
<sub>亭即/此</sub>洽陽<sub>詩在丨之丨在渭之涘洽亦作郃漢書地理志左馮翊/縣丨丨應劭注在丨水之丨也顔師古注音合即詩所</sub>  
<sub>謂在洽之陽竹書紀年魏文侯伐秦至鄭/還築汾陰丨丨水經河水又逕丨丨城東</sub>渭陽<sub>詩我送舅氏曰至/丨丨鄭箋秦是時</sub>  
<sub>都雍至丨丨者蓋東行送舅氏於咸陽之地戰國策吕尚之遇文/王也身為漁父而釣於丨丨之濵耳史記封禪書作丨丨五帝廟</sub>  
<sub>同宇帝一殿靣各五門各如其帝色魏志甄后傳帝思念舅氏不/已為暢起第於其後園為像母起觀廟名其里曰丨丨以追思母</sub>  
<sub>氏也世說謝絢曾於公坐戲調其舅袁湛湛甚不堪之謂曰汝父/昔已輕舅汝今復來加我可謂世無丨丨情也杜甫詩寒空巫峽</sub>  
<sub>曙落日/丨丨情</sub>首陽<sub>詩采苓采苓丨丨之顛疏丨丨之山在河南蒲坂縣/南史記伯夷傳天下宗周而伯夷叔齊耻之隱於丨</sub>  
<sub>丨山采薇而食之東方朔誡子詩丨丨為拙柱下為工陸雲蟬賦/原思歎於蓬室孤竹吟於丨丨左思招隱詩惠連非吾屈丨丨非</sub>  
<a id="KR3k0059_WYG_200-4a"></a><sub>吾仁李白詩飲水箕山上食雪丨丨顚柳宗元晉問晉之故封太/行犄之丨丨起之又晉書地理志隴西郡統丨丨縣又元和郡國</sub>  
<sub>志丨丨山在河南偃師日之方升光必先及春秋之所謂首戴也/阮籍詩歩出上東門遙望丨丨岑杜甫詩宋公舊池館零落丨丨</sub>  
<sub>阿/</sub>歲陽<sub>詩曰歸曰歸丨亦丨止箋十月為陽疏時純坤用事而嫌/於無陽故名此月為陽也杜甫詩丨丨初順動又爾雅太</sub>  
<sub>歳在甲曰閼逄在乙曰旃䝉在丙曰柔兆在丁曰彊圉在戊曰著/雍在己曰屠維在庚曰上章在辛曰重光在壬曰𤣥黓在癸曰昭</sub>  
<sub>陽丨丨史記歴書注丨丨者十/干是也歲陰者十二支是也</sub>昭陽<sub>見上續博物志癸亥曰丨丨/大淵獻庾信華林園馬射賦</sub>  
<sub>歲次丨丨月在大梁又漢書外戚傳趙皇后弟絶幸為昭儀居丨/丨舎其中庭彤朱而殿上髤![KR0238](https://raw.githubusercontent.com/kanripo/KR-Gaiji/master/images/KR0238.png)切皆銅沓冒黃金塗白玉階壁帶</sub>  
<sub>徃徃為黃金釭函藍田璧明珠翠羽餙之自後宫未嘗有焉三輔/黃圗武帝後宫八區有丨丨殿西都賦丨丨特盛隆於孝成許渾</sub>  
<sub>詩曾試丨丨曲瑶堦帝自臨于武陵詩長信翠蛾老丨丨紅粉新/又漢書溝洫志又為石隄使西北抵魏郡丨丨又戰國策丨丨為</sub>  
<a id="KR3k0059_WYG_200-4b"></a><sub>楚伐魏移/師攻齊</sub>靑陽<sub>禮記孟春之月天子居丨丨左个注丨丨左个大/寢東堂北偏爾雅春為丨丨一曰𤼵生注氣丨而</sub>  
<sub>温丨史記樂書漢正月上辛祠甘泉歌丨丨漢郊祀歌丨丨開動/根荄以遂左貴嬪文亦旣丨丨鳴鳩告時陸雲詩朱明來思丨丨</sub>  
<sub>受煦牛𢎞明堂議東曰丨丨南曰明堂西曰總章北曰𤣥堂中曰/大室李百藥笙賦𤣥英在呂丨丨戒律孟浩然詩丨丨逼嵗除韓</sub>  
<sub>愈詩丨丨潛沮洳濯濯吐深秀又史記秦始皇紀荆王獻丨丨以/西漢書鄒陽傳越水長沙還舟丨丨又唐書地理志池州丨丨縣</sub>  
<sub>天寳元年置南唐書宋齊丘傳元宗時齊丘請歸九華舊隱從之/封丨丨公食丨丨一縣租稅又晉語司空季子曰黃帝之子二十</sub>  
<sub>五人其同姓者二人而已/惟丨丨與夷鼔皆為己姓</sub>秉陽<sub>禮記天丨/丨垂日星</sub>少陽<sub>禮記諸侯耕於東/郊注東郊丨丨諸</sub>  
<sub>侯象也漢書丙吉傳方春丨丨用事唐書藝文志髙宗丨丨政範/三十卷白虎通王平居中央制御四方平旦食丨丨之始也晝食</sub>  
<sub>太陽之始也晡食少陰之始也暮食太陰之始也又山海經丨丨/之山其上多玉其下多赤銀又顔延之曲水詩序正體毓德於丨</sub>  
<a id="KR3k0059_WYG_200-5a"></a><sub>丨王宰宣哲於元輔注丨丨東宫也謝莊慶太子元服表懋三王/之教屬丨丨之重李庾西都賦接以重離綿乎丨丨又李白贈潘</sub>  
<sub>侍御論錢丨丨詩雖無二十/五老者且有一翁錢丨丨</sub>平陽<sub>春秋宣公八年冬城丨丨注今/泰山有丨丨縣按漢書謂之東</sub>  
<sub>丨丨又左傳越子使后庸來聘二月盟於丨丨注西丨丨又史記/秦紀寧公二年徙居丨丨注括地志云丨丨故城在岐州岐山縣</sub>  
<sub>西四十六里又曹參世家食邑丨丨萬六百三十户號曰丨丨侯/漢書地理志河東郡縣丨丨應劭注堯都也在丨河之丨又外戚</sub>  
<sub>傳孝武衛皇后字子夫為丨丨主謳者武帝即位數年無子主求/良家女十餘人飾置家帝祓霸上還過丨丨主主見所偫美人帝</sub>  
<sub>不說既飲謳者進帝獨說子夫帝起更衣子夫侍尚衣軒中得幸/還坐驩甚主因奏子夫送入宫子夫上車主拊其背曰行矣彊飯</sub>  
<sub>勉之即貴願無相忘竹書紀年韓武子都丨丨帝王世紀堯豋帝/位都丨丨又禹本封於夏及舜禪位都丨丨或在安邑王昌齡詩</sub>  
<sub>丨丨歌舞新承寵簾外春寒賜錦𫀆柳宗元晉問三河古帝王之/更都焉而丨丨堯之所理也杜牧詩飛鵲徒來往丨丨公主親李</sub>  
<a id="KR3k0059_WYG_200-5b"></a><sub>商隱詩宻邇/丨丨接上蘭</sub>河陽<sub>春秋天王狩于丨丨杜預注晉地漢書地理志/河内郡縣丨丨又五行志成帝微行出遊常與</sub>  
<sub>富平侯張放俱稱富平侯家人過丨丨主作樂見舞者趙飛燕而/幸之晉書石崇傳崇有别業在丨丨之金谷一名梓澤唐書方鎮</sub>  
<sub>表廣德元年置相衞節度使増領丨丨三城又狄仁傑傳授并州/法曹參軍親在丨丨仁傑登太行山反顧見白雲孤飛謂左右曰</sub>  
<sub>吾親在其下瞻悵久之雲移乃得去白帖潘岳為丨丨令多植桃/李號曰花縣唐國史𥙷郭汾陽自丨丨入李太尉代領其兵舊營</sub>  
<sub>壘也舊士卒也舊旗幟也光弼一號令之精彩皆變别賦君居淄/右妾家丨丨徐陵玉臺新詠序弟兄協律自小學歌少長丨丨由</sub>  
<sub>來能舞庾信詩歌撩李都尉果擲潘丨丨又春賦丨丨一縣併是/花金谷從來滿園樹杜甫覔桃栽詩丨丨縣裏雖無數濯錦江邉</sub>  
<sub>未滿園又後出塞詩朝進東門營暮上丨丨橋韓愈送温造序大/夫烏公一鎮丨丨而東都處士之廬無人焉袁桷詩河南禁酒丨</sub>  
<sub>丨/飲</sub>髙陽<sub>左傳史克曰丨丨氏有才子八人蒼舒隤敳檮戭大臨厖/降庭堅仲容叔逹天下之人謂之八元史記五帝紀帝顓</sub>  
<a id="KR3k0059_WYG_200-6a"></a><sub>頊丨丨者黃帝之孫而昌意之子也帝王世紀顓頊都丨丨白虎/通顓頊有天下號曰丨丨髙陽者陽猶明也道徳髙明也寰宇記</sub>  
<sub>許州城西門外舊稱西豪里以丨丨氏有才子八人荀淑亦有子/八人乃改曰丨丨里離騷帝丨丨之苖裔兮又史記酈生傳沛公</sub>  
<sub>引兵過陳留酈生踵軍門上謁使者入通沛公曰為我謝之言我/方以天下為事未暇見儒人也使者出謝酈生瞋目按劍叱曰走</sub>  
<sub>復入言而公吾丨丨酒徒也非儒人也李白詩君不見丨丨酒徒/起草中長揖山東隆準公又漢書地理志涿郡縣丨丨應劭注在</sub>  
<sub>丨阿之丨又琅邪郡縣丨丨侯國又後漢書陳蕃傳太后復優詔/蕃曰忠孝之美徳冠本朝謇諤之操華首彌固今封蕃丨丨侯食</sub>  
<sub>邑三百户又晉書山簡傳簡鎮襄陽耽習氏園池名之曰丨丨池/襄陽小兒歌山公何所去往至丨丨池日夕倒載歸酩酊無所知</sub>  
<sub>徐鉉詩筵上詩題共筆牀罇前酒興話丨丨又孫子地形有通者/我可以往彼可以來曰通通形者先居丨丨利糧道以戰則利</sub>  
愆陽<sub>左傳冬無丨丨夏無伏陰張九齡詩六月徂暑四郊/丨丨柳宗元終南山祠堂碑篤灾丨丨化為豐穰</sub>漢陽<sub>左/傳</sub>  
<a id="KR3k0059_WYG_200-6b"></a><sub>欒貞子曰丨丨諸姬楚實盡之唐書地理志鄂州江夏郡丨丨縣/又張柬之傳以丨丨郡王加特進罷政事梁武帝詩宓妃生洛浦</sub>  
<sub>遊女出丨丨杜甫詩丨丨頗寧靜峴首試考槃李羣玉詩丨丨抱/青山飛樓映湘渚又漢書地理志犍為郡縣丨丨都尉治又後漢</sub>  
<sub>書郡國志丨丨郡十三城庾信詩丨丨錢/遂盡長安米空索按趙壹丨丨西縣人</sub>下陽<sub>左傳虢仲虢叔王/季之穆疏馬融云</sub>  
<sub>虢叔文王同母弟虢仲文王異母弟虢仲封丨丨虢叔封上陽史/記晉獻公使荀息以屈產之乘假道於虞虞假道遂伐虢取其丨</sub>  
<sub>丨以歸岑參詩黜官/自西掖待罪臨丨丨</sub>上陽<sub>左傳晉侯圍丨丨注虢國都在𢎞農陜/縣東南又唐書地理志東都丨丨宫在</sub>  
<sub>禁苑之東東接皇城之西南隅上元中置髙宗常居以聼政又李/適之傳徙河南尹明皇患穀洛歲暴詔適之以禁錢作三大防丨</sub>  
<sub>丨積翠月陂自是水不能患翰林盛事開元中拜張說等十八人/為學士于東都丨丨宫含象亭圖形寫御贊述之李白詩花光不</sub>  
<sub>減丨丨紅李庾東都賦丨丨别宫丹粉多狀杜牧詩/波底丨丨金碧明羅隱詩塵埃金谷路樓閣丨丨鐘</sub>極陽<sub>爾雅疏/十月得</sub>  
<a id="KR3k0059_WYG_200-7a"></a><sub>癸則曰丨丨又陸雲愁霖賦在朱明之季月反丨丨之/重陰張淵觀象賦大人丨丨而慌忽子孫嘒嘒於參嵎</sub>秋陽<sub>孟子/丨丨</sub>  
<sub>以暴之趙𡵨注丨丨周之秋夏之五六月盛陽也又/許渾詩丨丨弄光影忽吐半林紅蘓軾有丨丨賦</sub>舞陽<sub>戰國策/蘓秦說</sub>  
<sub>魏王曰大王之地南有許䣕昆陽邵陵丨丨新郪史記樊噲傳賜/爵列侯與諸侯剖符世世勿絶食丨丨號為丨丨侯漢書地理志</sub>  
<sub>潁川縣丨丨注舞水出南晉書地理志襄城郡統丨丨縣宣帝始/封此邑晉宣帝讌飲歌告誠歸老待罪丨丨陸機漢髙祖功臣頌</sub>  
<sub>丨丨道迎/延帝幽藪</sub>墨陽<sub>戰國策韓卒之劍㦸皆出于冥山棠溪丨丨注丨/丨善劍名淮南子服劍者期於銛利不期于丨丨</sub>  
<sub>莫邪魏文帝樂府楚/之龍泉韓有丨丨</sub>雲陽<sub>史記秦始皇紀三十五年除道九原抵/丨丨塹山堙谷直通之漢書郊祀志元</sub>  
<sub>鼎五年皇帝始郊見泰一丨丨有司奉瑄玉嘉牲薦饗北史于仲/文傳仲文髫齔就學耽習不倦九嵗嘗于丨丨宫見周文帝問曰</sub>  
<sub>聞兒好讀書有何事對曰資父事君忠孝而已周文甚嗟歎之地/理通釋丨丨宫即秦之林光宫漢之甘泉宫在縣西北甘泉山上</sub>  
<a id="KR3k0059_WYG_200-7b"></a><sub>西征賦九嵕嶻嶭太一巃嵸面終南而背丨丨跨平原而連嶓冢/又漢書地理志左馮翊縣丨丨晉書衞恒傳下土人程邈為衙獄</sub>  
<sub>吏得罪始皇幽繫丨丨十年從獄中作大篆庾肩吾書品漸次潁/川之言竟逐丨丨之字唐國史補丨丨有六合牋又漢書地理志</sub>  
<sub>㑹稽郡縣曲阿故丨丨呉志孫權傳嘉禾三年詔復曲阿為丨丨/丹徒為武進謝靈運詩曉月𤼵丨丨落日次朱方許渾詩丨丨烟</sub>  
<sub>月又同𫀆又湘中記丨丨之墟可以避世南唐書沈彬浪迹湖湘/隱丨丨山好神仙喜賦詩句法清美歐陽修聖節祝文潄流玉乳</sub>  
<sub>之泉枕石丨丨之洞又遁甲開山圖絳北有陽石山有神龍池黃/帝遣丨丨先生養龍于此帝王歴代養龍之處國有水旱不時祀</sub>  
<sub>池請雨又法苑珠林山中有大𣗳能語者非/𣗳語也其精名曰丨丨以其名呼之則吉</sub>咸陽<sub>史記秦本紀孝/公十二年作為</sub>  
<sub>丨丨築冀闕徙都之又始皇紀徙天下豪富于丨丨十二萬户又/漢髙帝紀常繇丨丨縱觀觀秦皇帝漢書地理志右扶風縣渭城</sub>  
<sub>故丨丨髙帝元年更名新城七年罷屬長安武帝元鼎三年更名/渭城唐書太宗紀唐兵西將至霍邑㑹天久雨糧且盡髙祖謀欲</sub>  
<a id="KR3k0059_WYG_200-8a"></a><sub>還兵太原太宗諫曰義師為天下起也宜直入丨丨號令天下登/徒子好色賦出丨丨熙邯鄲魏武帝詩初期㑹孟津乃心在丨丨</sub>  
<sub>阮籍詩西遊丨丨中趙李相經過沈約安陸昭王碑文陪龍駕于/伊洛侍紫葢于丨丨柳宗元沛國漢原廟銘旣建皇極設都丨丨</sub>  
<sub>又漢書食貨志以東郭丨丨孔僅為/大農丞領鹽鐡事注姓東郭名丨丨</sub>雒陽<sub>史記蘓秦傳使我有丨/丨負郭田二頃吾豈能</sub>  
<sub>佩六國相印乎漢書髙帝紀婁敬説上曰陛下取天下與周異而/都丨丨不便不如入關據秦之固又地理志河南郡縣丨丨注魚</sub>  
<sub>豢云漢火行忌水故去洛水而加佳如魚氏說則光武以後改為/雒字也又賈誼傳誼丨丨人絳灌之屬毀之曰丨丨之人年少初</sub>  
<sub>學專欲擅權紛亂諸事又袁盎傳丨丨劇孟嘗過盎盎善待之後/漢書祭祀志永平中以月令有五郊迎氣服色因采元始中故事</sub>  
<sub>兆五郊于丨丨晉書地理志光武都丨丨司𨽻所部與前漢不異/雒亦作洛隋書經籍志丨丨伽藍記五卷後魏楊衒之撰唐書藝</sub>  
<sub>文志丨丨宮殿簿一卷陸機丨丨記一卷衞玠别傳齠齔時乘白/羊車于丨丨市上咸曰誰家璧人世說潘岳妙有姿容少時挾彈</sub>  
<a id="KR3k0059_WYG_200-8b"></a><sub>出丨丨道婦人遇者莫不連手共縈之左太冲絶醜亦復效岳遊/遨于是羣嫗齊共亂唾之委頓而返水經注丨丨城門置一鐘以</sub>  
<sub>和漏鼓一統志丨丨江在晉江縣唐宣宗㣲行覽山川之勝歎曰/大𩔖丨丨因得名又丨丨橋在泉州府城東北一名萬安橋郡守</sub>  
<sub>蔡襄建長三百六十丈梁簡文帝丨丨道樂府丨丨佳麗所大道/滿春光劉禹鍚望賦不作渭濵垂釣臣羞隨丨丨拜塵友蘓軾詩</sub>  
<sub>華顛賞遍丨丨春李格非書丨丨名園記後丨丨之盛衰者天下/治亂之候也園圃之廢興丨丨盛衰之候也歐陽修有丨丨牡丹</sub>  
<sub>記鄞江周氏有/丨丨花木記</sub>丹陽<sub>史記楚世家熊繹當周成王之時舉文武勤/勞之後嗣而封熊繹于楚蠻以子男之田姓</sub>  
<sub>芊氏居丨丨徐廣注在南郡枝江縣唐書地理志潤州丨丨縣本/曲阿天寶元年更名又藝文志殷璠丨丨集一卷又名山記玉笥</sub>  
<sub>山有彤露棲霞/霞春丨丨四谷</sub>汾陽<sub>漢書地理志太原郡縣丨丨北山汾水所出/唐書狄仁傑傳遷度支郎中帝幸丨丨宮為</sub>  
<sub>知頓使又郭子儀傳進封丨丨郡王莊子堯治天下之民平海内/之政徃見四子藐姑射之山丨水之丨謝瞻張子房詩明兩燭河</sub>  
<a id="KR3k0059_WYG_200-9a"></a><sub>陰慶霄薄丨丨注河陰丨丨堯舜所居也杜甫詩功業丨丨異姓/王杜牧雲夢澤詩直是超然五湖客未如終始郭丨丨蘓軾李白</sub>  
<sub>寫真詩大兒丨丨中令君小兒天/台坐忘身又咸寧英氣似丨丨</sub>昌陽<sub>漢書地理志臨淮郡縣丨/丨侯國又東萊郡縣丨丨</sub>  
<sub>又本草昌蒲一名丨丨韓愈進學解是所謂詰匠氏之/不以杙為楹而訾醫師以丨丨引年欲進其豨苓也</sub>鄱陽<sub>漢書/地理</sub>  
<sub>志豫章郡縣丨丨呉都賦丨丨暴謔中酒而作劉/逵注丨丨俗性暴急何晏云丨丨惡戲雞與曹也</sub>炎陽<sub>漢書李尋/傳日初出</sub>  
<sub>丨以丨君登朝佞不行忠直進不蔽障曹植蟬賦在丨丨之中夏/始遊豫于芳林成公綏烏賦應丨丨之純精兮體乾剛之至色梁</sub>  
<sub>簡文帝詩六龍騖/不息三伏起丨丨</sub>溧陽<sub>漢書地理志丹陽郡縣丨丨唐書孟郊傳/調丨丨尉縣有投金瀨平陵城林薄蒙翳</sub>  
<sub>下有積水郊間往坐水旁裴佪賦詩韓愈薦士詩酸/寒丨丨尉五十幾何耄蘓軾詩縫衣送與丨丨尉</sub>浮陽<sub>漢書地/理志勃</sub>  
<sub>海郡縣丨丨又荀子儻䱁者丨丨之魚也注此魚丨于水上就丨/正䝉地純陰凝聚于中天丨丨轉旋于外又常星不動純繫乎天</sub>  
<a id="KR3k0059_WYG_200-9b"></a><sub>與丨丨運旋而不窮者也張協/詩丨丨映翠林廻飇扇綠竹</sub>正陽<sub>漢書郊祀志右將軍王商等/以為甘泉河東之祠非神靈</sub>  
<sub>所饗宜徙就丨丨大陰之處違俗復古循聖制定天位玉海明徳/門興國三年改丹鳳九年改乾元祥符八年改丨丨胡宿丨丨門</sub>  
<sub>賦冠廣内以凝宇標丨丨而定名王裦太子箴丨丨君位喬枝父/道臣子所崇忠孝為寳李華含元殿賦陵丨丨之奕奕鬱佳氣之</sub>  
<sub>蔥蔥柳宗元紅蕉詩以兹丨丨色窈窕凌清霜又莊子御六氣之/辨注平旦為朝霞日中為丨丨日入為飛泉夜半為沆瀣屈原遠</sub>  
<sub>遊飡六氣而飲沆瀣兮潄丨丨而含朝霞陽固演賾賦咀玉髓而/克渴兮嚼丨丨以長生又夢溪筆談先儒以日食丨丨之月止謂</sub>  
<sub>四月不然也丨丨乃兩事正謂四月陽謂十月傅休奕述夏賦四/月惟夏運臻丨丨又封禪文宛宛黃龍興德而升采包炫燿煥炳</sub>  
<sub>煇煌丨丨顯見覺/悟黎烝注陽明也</sub>睢陽<sub>漢書地理志梁國縣丨丨故宋國微子所/封唐書張廵傳至德二載安慶緒遣尹子</sub>  
<sub>琦將兵十餘萬攻丨丨廵勵士固守食盡救兵不至廵殺愛妾許/遠殺奴僮以哺士卒外援絶圍益急城䧟俱遇害始肅宗詔中書</sub>  
<a id="KR3k0059_WYG_200-10a"></a><sub>侍郎張鎬率四節度兵掎角救丨丨廵亡三日而鎬至十日而廣/平王收東京咸謂廵蔽遮江淮沮賊勢天下不亡其功也立廟丨</sub>  
<sub>丨至今祠享稱䨇廟云晉太康地記丨丨城方十三里梁孝王築/之鼓倡節杵而後下和之者稱丨丨曲今樂家之丨丨曲是其遺</sub>  
<sub>音詩地理攷周封微子于宋今之丨丨是也本陶唐氏火正閼伯/之虛庾信小園賦心則歴陵枯木髪則丨丨亂絲又枯𣗳賦開花</sub>  
<sub>建始之殿落實丨丨之園髙適登楚丘城詩雲散芒碭山水還丨/丨郭杜衍丨丨五老圖詩五人四百有餘歲俱稱分曹與挂冠若</sub>  
<sub>也丨丨為故事何妨列向畫屏看方囘注杜衍八十歳/王煥九十嵗畢世長九十四馮平八十七朱貫八十八</sub>義陽<sub>漢書/傅介</sub>  
<sub>子傳封介子為丨丨侯食邑七百户水經注晉泰始中割南陽東/鄙之安昌平林平氏丨丨四縣置丨丨郡于安昌城通典申州春</sub>  
<sub>秋申國之地魏置丨丨郡有三/關之險北接陳汝控帶許洛</sub>漁陽<sub>漢書地理志丨丨郡秦置縣/丨丨莽曰得漁又陳勝傳秦</sub>  
<sub>二世元年秋七月𤼵閭左戍丨丨九百人後漢書呉漢傳丨丨上/谷突騎天下所聞也又禰衡傳操聞衡善擊鼓乃召為鼓史因大</sub>  
<a id="KR3k0059_WYG_200-10b"></a><sub>㑹賔客閱試音節次至衡衡方為丨丨參撾蹀𨄌而前杜甫詩丨/丨豪俠地擊鼓吹笙竽韓偓詩狗竇號光逸丨丨祼禰衡蘓軾詩</sub>  
<sub>叠鼔誰摻/丨丨撾</sub>尋陽<sub>漢書郊祀志上廵南郡至江陵而東登禮灊之天/柱山浮江自丨丨出樅陽又地理志廬江郡縣丨</sub>  
<sub>丨禹貢九江在南皆東合為大江通典丨丨漢舊縣在江北蘄州/界晉温嶠移于江州柴桑漢屬豫章歴代名畫記髙平公進明皇</sub>  
<sub>馬射真圖表曰豈止雲夢殪兕楚人美旌蓋之雄丨丨射蛟漢史/稱舳艫之盛江賦源二分于崌崍流九𣲖乎丨丨顏延之陶徵士</sub>  
<sub>誄有晉徵士丨丨陶淵明南岳之幽居者也孟浩然詩舟子乘利/渉徃來至丨丨李白詩海潮南去過丨丨皇甫冉詩山從建業千</sub>  
<sub>峯斷江至丨丨九𣲖分白居易琵琶行/丨丨江頭夜送客楓葉荻花秋瑟瑟</sub>崇陽<sub>漢書李尋傳宜務丨/丨抑陰以救其咎</sub>  
九陽<sub>後漢書仲長統傳沆瀣當餐丨丨代燭注丨丨謂日也楚辭/踵丨丨兮戲蕩注日出處也陸機列仙賦呼翕丨丨抱一含</sub>  
<sub>元又呂氏春秋禹南至丨丨之山又琴賦夕納景于虞淵兮旦晞/幹于丨丨注楚辭曰夕晞余身乎丨丨王逸曰丨丨謂九天之涯</sub>  
<a id="KR3k0059_WYG_200-11a"></a><sub>也又李嶠為百僚賀雪/表三元肇革丨丨初動</sub>春陽<sub>晉書樂志經丨丨而自喜遇秋彫而/不悦博異記邢鳳在長安見士女十</sub>  
<sub>餘人于燈毬下踏歌三日聲調入雲歌曰長安少女踏丨丨何處/丨丨不斷腸舞䄂弓腰渾㤀却蛾眉空帶九秋霜古詩蘭若生丨</sub>  
<sub>丨渉冬猶潤滋潘岳詩惴惴寡弱如熙丨丨庾信賦草木之際丨/丨魚龍之逄風雨陸龜䝉詩早雲纔破漏丨丨蘇軾詩丨丨一已</sub>  
<sub>敷妍醜/各自矜</sub>重陽<sub>後周書明帝紀武城二年三月丨丨閣成屈原遠遊/集丨丨入帝宫兮造旬始而觀清都西京賦消雰埃</sub>  
<sub>於中宸集丨丨之清澂薛綜注上為陽清又為陽故曰丨丨馬融/廣成頌超荒怱出丨丨厲雲漢横天潢庾信圓丘歌丨丨禋祀大</sub>  
<sub>報天又輦下嵗時記都城重九後一日宴賞號小丨丨魏文帝與/鍾繇書嵗徃月來忽復九月九日九為陽數而日月並應故曰丨</sub>  
<sub>丨李白詩菊花何太苦遭此兩丨丨杜甫九日詩舊日丨丨日傳/杯不放杯杜牧詩丨丨酒百缸司空圖詩丨丨未到已登臨蘇軾</sub>  
<sub>集嶺南氣候不常余嘗謂菊花開時即丨丨十月初吉/菊始開乃與客作重九潘大臨詩滿城風雨近丨丨</sub>巫陽<sub>山海/經開</sub>  
<a id="KR3k0059_WYG_200-11b"></a><sub>明東有巫彭巫抵丨丨巫履巫凡巫相夾窫窳之尸皆![KR0894](https://raw.githubusercontent.com/kanripo/KR-Gaiji/master/images/KR0894.png)不死之/藥以距之注為距却死氣求更生宋玉招魂帝告丨丨曰有人在</sub>  
<sub>下我欲輔之魂魄離散汝筮予之王逸注女曰丨丨其名也蘇軾/詩帝遣丨丨招我魂又髙唐賦妾在丨山之丨髙丘之阻朝為朝</sub>  
<sub>雲暮為行雨白居易送蕭處士遊黔南/詩江從巴峽初成字猿過丨丨始斷腸</sub>言陽<sub>管子行陰/而丨丨</sub>泆陽<sub>莊子/西北</sub>  
<sub>方之下者則丨丨處之/注丨丨鬼名豹頭豹尾</sub>吐陽<sub>淮南子含陰丨丨而/萬物和同者徳也</sub>孟陽<sub>梁元帝纂/要正月為</sub>  
<sub>丨丨晉書張載傳載字丨丨劉禹鍚詩/孝若歸來成畫讃丨丨别後有山銘</sub>仲陽<sub>梁元帝纂要/二月為丨丨</sub>亢陽<sub>嘯/賦</sub>  
<sub>濟洪災於炎旱反丨丨於重陰孫楚雪賦嗟丨丨/之踰時兮情反側以寢興杜甫詩丨丨乘秋熱</sub>艷陽<sub>張九齡詩/幸因清切</sub>  
<sub>地還遇丨丨時許渾雪詩丨丨無處避皎潔不成/容韓偓詩梅花不肯傍春光自向深冬有丨丨</sub>鄒陽<sub>史記丨丨/傳景帝少</sub>  
<sub>弟梁孝王貴盛亦待士於是丨丨枚乘嚴忌皆去之梁從孝王遊/法言或問丨丨曰未信而分疑忼辭免罿幾矣哉王安石詩還聞</sub>  
<a id="KR3k0059_WYG_200-12a"></a><sub>足賔客誰/是漢丨丨</sub>王陽<sub>漢書王吉傳吉字子陽少時學問居長安東家有/大棗𣗳埀吉庭中吉婦取棗啖吉乃去婦東家聞</sub>  
<sub>而欲伐其𣗳隣里共止之因固請吉令還婦里中為之語曰東家/有𣗳丨丨婦去東家棗完去婦復還其厲志如此又與貢禹為友</sub>  
<sub>世稱丨丨在位貢公彈冠言其取舎同也又天下服其亷而怪其/奢故俗傳丨丨能作黃金又藝文志漢興有齊東之說傳齊論者</sub>  
<sub>昌邑中尉王吉少府宋畸御史大夫貢禹尚書令五鹿充宗膠東/庸生惟丨丨名家水經注漢嘉嚴縣一曰新道山南有九折坂夏</sub>  
<sub>則凝氷冬則毒寒丨丨按轡處也聞見後録丨丨車馬極鮮明崔/瑗賔客盛餚膳兩公皆清脩節士也故論人者當察其實何如耳</sub>  
<sub>張協詩丨丨驅九折周文走岑崟廣絶交/論丨丨登則貢公喜罕生逝而國子悲</sub>  
陰中陽<sub>易艮為山為徑路為小石注丨丨之丨春秋佐/助期螽之為蟲赤頭甲身而翼飛行丨丨丨</sub>閉諸陽<sub>漢/書</sub>  
<sub>董仲舒傳仲舒以春秋災異之變推陰陽所以錯行故求雨丨丨/丨縱諸陰止雨反是注謂若閉南門禁舉火開比門水灑人之𩔖</sub>  
<a id="KR3k0059_WYG_200-12b"></a><sub>是/也</sub>冬日陽<sub>逸周書王若欲來天下之民先設其利而民自至譬若/丨丨之丨夏日之陰不召而民自來又張纘秋雨賦乃</sub>  
<sub>娯情而恱體猶冬陽與夏陰/賈島詩自樂冬陽炙背閒</sub>君為陽<sub>說苑陽者陰之長也其在鳥/則雄為陽雌為陰其在獸則</sub>  
<sub>牡為陽牝為陰其在民則夫為陽婦為陰其在/家則父為陽子為陰其在國則丨丨丨臣為陰</sub>湛露陽<sub>張九齡詩/幸奏承雲</sub>  
<sub>樂同晞/丨丨丨</sub>  
葵藿傾陽<sub>曹植求通親親表丨丨之丨葉太丨雖不囘光然終/向之者誠也又杜甫詩賞月延秋桂傾陽逐露葵</sub>越  
鳥依陽<sub>湛方生懐歸謠胡馬/兮戀北丨丨兮丨丨</sub>  
增陰陽<sub>易丨丨不測之謂神又觀變于丨丨而立卦又立天之道/曰丨與丨書論道經邦爕理丨丨詩相其丨丨禮記賔主</sub>  
<sub>象天地也介僎象丨丨也周禮冬官輪人斬轂之道必矩其丨丨/陽也者稹理而堅陰也者疏理而柔是故以火養其陰而齊諸其</sub>  
<a id="KR3k0059_WYG_200-13a"></a><sub>陽則轂雖敝不藃漢書食貨志春令民畢出在壄冬則畢入于邑/所以順丨丨備盗賊習禮文也又藝文志禮明堂丨丨三十三篇</sub>  
<sub>古明堂之遺事又丨丨二十一家三百六十九篇丨丨家者流葢/出于羲和之官後漢書張衡傳衡為太史令遂乃研覈丨丨妙盡</sub>  
<sub>璇璣之正唐書盧藏用傳以俗狥丨丨為折滯論以暢其方管子/伏羲作造六峜以迎丨丨作九九之數以合天道而天下化之按</sub>  
<sub>峜音計淮南子帝者體太一王者法丨丨又太一者牢籠天地彈/壓山川含吐丨丨伸曵四時白虎通王者承天順理調和丨丨陰</sub>  
<sub>陽和萬物序休氣充塞故符瑞竝臻皆應徳而至春秋内事黃帝/師于風后風后善于伏羲氏之道故推演丨丨之事畫苑韓純全</sub>  
<sub>論畫石皴拂丨丨㸃均髙下乃為破墨之功西都賦其宮室也體/象乎天地經緯乎丨丨蘇軾詩稻垂麥仰丨丨足陸游詩日精月</sub>  
<sub>華鍊/丨丨</sub>一陽<sub>易一陰丨丨之謂道杜甫詩丨丨𤼵陰管淑氣含公鼎/李郢詩白蘋亭上丨丨生謝朓新裁錦繡成邵子冬至</sub>  
<sub>詩丨丨初動處萬物未生時一亦作壹屈/原九歌壹陰兮丨丨衆莫知兮余所為</sub>内陽<sub>易丨丨而外陰内/健而外順内君子</sub>  
<a id="KR3k0059_WYG_200-13b"></a><sub>而外小人君子道/長小人道消也</sub>外陽<sub>易内陰而丨丨内柔而外剛内小人/而外君子小人道長君子道消也</sub>无陽  
<sub>易為其嫌于丨/丨也故稱龍焉</sub>多陽<sub>易陽卦多陰陰卦丨丨漢書鼂錯傳揚粤之/地少陰丨丨春秋繁露髙臺丨丨廣室多陰</sub>  
<sub>名山記文脊山在寜國縣山門有六洞/其名曰紫雲丨丨朝陽明心漣漪碧雲</sub>分陽<sub>易分陰丨丨/迭用柔剛</sub>隨陽<sub>書/陽</sub>  
<sub>鳥攸居傳丨丨之鳥鴻雁之屬春秋繁露物丨丨而出入數丨丨/而終始三王之正丨丨而更起趙勵秋鴻賦丨丨之鳥翩翩者鴻</sub>  
<sub>徐廣秋咏賦昆蟲丨丨而坯穴鷹隼順陰/而陵風杜甫詩君看丨丨雁各有稻粱謀</sub>祖陽<sub>書用命賞于祖弗/用命戮于社疏社</sub>  
<sub>主陰陰主殺祖主陽陽主生禮左宗廟右社稷是/丨丨而社陰就祖賞就社殺親祖嚴社之義也</sub>岐陽<sub>詩至于太/王居丨之</sub>  
<sub>丨實始翦商左傳成有丨丨之蒐注周成王歸自奄大蒐于丨山/之丨岐山在扶風美陽縣西北唐書杜悰傳丨丨公主帝愛女舊</sub>  
<sub>制𨕖多戚里將家帝始詔宰相李吉甫擇大臣子悰以𨕖召見麟/德殿禮成授殿中少監駙馬都尉玉海太王邑岐山之下文王亦</sub>  
<a id="KR3k0059_WYG_200-14a"></a><sub>治焉唐省入扶風縣為丨丨鎮馬融廣成頌采清原嘉丨丨登俊/傑命賢良舉淹滯㧞幽荒東京賦丨丨之蒐又何足數韓愈石鼓</sub>  
<sub>歌周綱陵遅四海沸宣王憤起揮天戈/蒐于丨丨騁雄俊萬里禽獸皆遮羅</sub>峱陽<sub>詩子之昌兮遭我乎/丨之丨兮江總鐘銘</sub>  
<sub>鳬氏之匠/丨丨之銅</sub>孔陽<sub>詩我朱丨丨為公子裳王起五色露賦白能受采/朱則丨丨又一綂志丨丨水在竹山洗物除垢磨</sub>  
<sub>刀劍/甚利</sub>涇陽<sub>詩侵鎬及方至于丨丨漢書地理志安定郡縣丨丨水/經注穆天子自寘輇乃次于丨水之丨又唐書地理志</sub>  
<sub>京兆府丨/丨縣畿</sub>性陽<sub>詩民之秉彛疏孝經援神契云性生于陽/以理執情生于陰以繫念是丨丨而情陰</sub>報陽<sub>禮/記</sub>  
<sub>取膟膋燔燎/升首丨丨也</sub>荅陽<sub>禮記君之南鄉丨丨之/義也臣之北面荅君也</sub>就陽<sub>禮記郊之祭也迎/長至之日也大報</sub>  
<sub>天而主日也兆于南郊丨丨位也小爾/雅去陰丨丨者謂之陽鳥鳩雁是也</sub>天陽<sub>禮記喪國之社屋之/不受丨丨也韓愈詩</sub>  
<sub>丨丨熙四海歐陽修與李侍讀狀七日告期候丨丨之來復百祥/祐徳宜君子之承休法苑珠林日為丨丨火為地陽地陽上升丨</sub>  
<a id="KR3k0059_WYG_200-14b"></a><sub>丨下/降</sub>順陽<sub>禮記古者于禘也𤼵爵賜服丨丨義也後漢書章帝紀/詔曰月令冬至之後有丨丨助生之文而無鞠獄斷刑</sub>  
<sub>之政齊民要術二月丨丨習射以備不虞繆襲許昌宫賦大和六/年命郡牧守相述職班教丨丨宣化又晉書地理志丨丨郡太康</sub>  
<sub>中置統丨丨縣竇臮述書賦丨丨筆精吾見/𤣥平近瞻元常俯視國明注范汪丨丨人</sub>聲陽<sub>禮記飲養陽氣/也故有樂食養</sub>  
<sub>陰氣也故無聲凡丨丨也續博物志有人為山魈鬼所祟或教以/爆竹如除夕可弭人問之曰此荆楚嵗時記以辟山魈鬼陰冷之</sub>  
<sub>氣勝則丨/丨以攻之</sub>祈陽<sub>禮記埋少牢于泰昭祭時也疏謂祭四時陰陽之/神也春夏為陽秋冬為陰若祈陰則埋牲丨丨則</sub>  
<sub>不應埋之今總云埋者以陰陽之氣俱出入于/地中而生萬物故並埋之以享陰陽為義也</sub>清陽<sub>周禮冬官梓/人鋭喙決吻</sub>  
<sub>數目顅脰小體騫腹若是者謂之羽屬恒無力而輕其聲丨丨而/遠聞無力而輕則于任輕宜其聲丨丨而逺聞則于磬宜若是者</sub>  
<sub>以為磬簴又漢書地理志清河郡縣丨丨王都後漢書光武帝紀/呉漢將突騎來㑹丨丨又淮南子丨丨者薄靡而為天重濁者凝</sub>  
<a id="KR3k0059_WYG_200-15a"></a><sub>滯而為地阮籍詩丨丨曜靈和風容與雲笈七籖靈飛六甲結丨/丨之氣以成玉文又水經注清池水出丨丨亭西南平地東北流</sub>  
<sub>逕丨丨亭南東流即故清人城也又漢書律歴志少昊帝考德曰/少昊曰清清者黃帝之子丨丨也張衡應間有問余者曰當少昊</sub>  
<sub>丨丨之末實或亂德人神雜/擾不可方物注少昊字丨丨</sub>助陽<sub>周禮春官典同掌六律六同之/和注律述氣者也同丨丨宣氣</sub>  
<sub>與之同公羊傳日食以朱絲營社注丨丨抑陰也春秋說題辭粟/丨丨扶性晉書禮志凡救日蝕者著赤幘以丨丨也唐書禮樂志</sub>  
<sub>日食伐鼓所以責陰而丨丨也白虎通所以必囙射丨丨𨕖士者/扶助微弱而抑其強和調陰陽戒不虞也夢溪筆談呂助也能出</sub>  
<sub>而丨丨也故六/呂皆謂之呂</sub>合陽<sub>周禮春官大司樂注六律丨丨聲六呂合陰/聲白虎通陰丨丨以生風又漢書地理志平</sub>  
<sub>原郡縣丨/丨侯國</sub>竹陽<sub>周禮春官典同掌六律六呂之和注鄭司農云陽/律以竹為管陰律以銅為管丨丨也銅陰也各順</sub>  
<sub>其/性</sub>贊陽<sub>儀禮大射禮樂人宿縣于阼階注太簇所以金奏丨丨出/滯姑洗所以修絜百物考神納賔晉書郭璞傳蕩除瑕釁</sub>  
<a id="KR3k0059_WYG_200-15b"></a><sub>丨丨布惠歐陽修賞以春夏賦法太簇丨丨/之月行慶有常體林鐘種物之時勸功無爽</sub>從陽<sub>儀禮士相見禮/贄冬用雉夏用</sub>  
<sub>腒左頭奉之疏執禽者左首雉與羔雁同是合生執/之物以不可生服故殺之雖死猶尚左以丨丨也</sub>遷陽<sub>春秋閔/公二年</sub>  
<sub>春王正月齊人丨/丨杜預注陽國名</sub>啟陽<sub>春秋哀公三年夏季孫斯叔孫州仇帥/師城丨丨杜預注丨丨今琅琊開陽縣</sub>夏  
陽<sub>春秋虞師晉師滅丨丨榖梁傳非國而曰滅重丨丨也丨丨者/虞虢之塞邑滅丨丨而虞虢舉矣又史記秦紀惠文君十一年</sub>  
<sub>更名少梁曰丨丨漢書地理志左馮翊縣丨丨又韓信傳陳船欲/渡臨晉而伏兵從丨丨以木罌缶渡軍襲安邑魏王豹驚引兵迎</sub>  
<sub>信信遂虜豹王珪淮陰侯詩斬龍堰濉水擒豹潛丨丨又唐書李/中敏傳雨不時降丨丨驕愆又登徒子好色賦向春之末迎丨之</sub>  
<sub>丨又急就篇丨丨廣武武強仲/注丨丨氏左傳晉大夫丨丨說</sub>汶陽<sub>左傳公賜季友丨丨之田及/費又公㑹齊侯于祝其實夾</sub>  
<sub>谷孔丘相將盟齊人加于載書曰齊師出竟而不以甲車三百乘/從我者有如此盟孔丘使茲無還揖對曰而不反我丨丨之田吾</sub>  
<a id="KR3k0059_WYG_200-16a"></a><sub>以共命者亦如之公羊傳莊公升壇曹子手劍而從之管子曰君/將何求曹子曰願請丨丨之田管子曰君許諾桓公曰諾漢書地</sub>  
<sub>理志魯國縣丨丨運命論褰裳而渉丨丨之丘則天下之稼如雲/矣張繼詩女停襄邑杼農廢丨丨耕劉滄詩丨丨離思水無窮</sub>  
當陽<sub>左傳寗武子曰昔諸侯朝正于王王宴樂之于是乎賦湛露/則天子丨丨諸侯用命也劉劭龍瑞賦憲宸極之天居建正</sub>  
<sub>殿以丨丨郭熙山水訣其象若大君赫然丨丨而百辟奔走朝㑹/無偃蹇背却之勢也又漢書地理志南郡縣丨丨蜀志張飛傳曹</sub>  
<sub>公入荆州先主奔江南曹公追之一日一夜及于丨丨之長坂先/主棄妻子走使飛將二十騎拒後飛據水斷橋瞋目横矛曰身是</sub>  
<sub>張翼徳也可共來决死敵皆無敢近者故遂得免又趙雲傳先主/為曹公所追于丨丨長坂棄妻子南走雲身抱弱子即後主也保</sub>  
<sub>䕶甘夫人即後主母也皆得免難晉書杜預傳孫皓既平振旅凱/入以功進爵丨丨縣侯韓愈袁氏廟碑丨丨眈經唯義之畏又漢</sub>  
<sub>書項籍傳乃遣丨丨君蒲將/軍將卒二萬人渡河救鉅鹿</sub>偪陽<sub>左傳晉荀偃士匄請伐丨丨而/封宋向戌焉丨丨妘姓也柳宗</sub>  
<a id="KR3k0059_WYG_200-16b"></a><sub>元南霽雲碑文丨丨懸/布之勁汧城鑿空之竒</sub>東陽<sub>左傳齊侯使諸姜宗婦來送葬召萊/子萊子不㑹故晏弱城丨丨以偪之</sub>  
<sub>注丨丨齊竟上邑又齊侯伐晉取朝歌以報平陰之役趙勝帥丨/丨之師以追之注丨丨晉之山東魏郡廣平以北疏昭二十二年</sub>  
<sub>傳曰荀呉略丨丨遂襲鼔滅之鼓在鉅鹿居山之東山東曰朝陽/知丨丨是寛大之語總謂晉之山東故謂魏郡廣平以北二年齊</sub>  
<sub>宴弱城丨丨以偪萊哀八年呉伐魯克丨丨晉齊魯皆有丨丨名/同而實異服䖍以丨丨為魯邑謬矣又呉師克丨丨而進舎于五</sub>  
<sub>梧明日舎于𧖟室注三邑魯地又漢書地理志臨淮郡縣丨丨又/清河郡縣丨丨侯國又張釋之傳復問丨丨侯張相如何如人也</sub>  
<sub>上復曰長者又晉書地理志丨丨郡呉置又![KR0907](https://raw.githubusercontent.com/kanripo/KR-Gaiji/master/images/KR0907.png)仲文傳仲文自謂/必當朝政忽遷為丨丨太守意彌不平南史沈約傳隆昌元年除</sub>  
<sub>吏部郎出為丨丨太守衛夫人筆陣圖紙取丨丨魚卵虗柔滑淨/者李商隱詩為慿何遜休聨句瘦盡丨丨姓沈人羅隱詩丨丨樓</sub>  
<sub>上豈無詩蘇軾詩聊紆丨丨綬一濯滄浪纓又丨丨佳山水未到/意已清又急就篇東里丨丨注丨丨氏宋有丨丨無疑撰齊諧記</sub>  
<a id="KR3k0059_WYG_200-17a"></a><sub>又晉宮閣名洛陽/城東門曰丨丨門</sub>南陽<sub>左傳晉侯朝王與之陽樊温原攢茅之田/晉于是始啟丨丨注在晉山南河北故曰</sub>  
<sub>丨丨又孟子一戰勝齊遂有丨丨趙岐注岱山之南謂之丨丨也/又漢書高帝紀與丨丨守齮戰犨東大破之略丨丨郡又地理志</sub>  
<sub>丨丨郡秦置後漢書光武帝紀世祖光武皇帝丨丨蔡陽人又論/望氣者蘇伯阿為王莽使至丨丨遥望見舂陵郭唶曰氣佳哉鬱</sub>  
<sub>鬱葱葱然又二十八將傳論昔留侯以為髙祖悉用蕭曹故人郭/伋亦譏丨丨多顯又范滂傳滂事釋南歸始𤼵京師汝南丨丨士</sub>  
<sub>大夫迎之者數千兩唐書褚遂良傳時飛雉數集宮中帝問是何/祥也遂良曰昔秦文公時有侲子化為雉雌鳴陳倉雄鳴丨丨侲</sub>  
<sub>子曰得雄者王得雌者覇文公遂雄諸侯始為寶雞祠漢光武得/其雄起丨丨有四海陛下本秦封故雌雄並見以告明徳漢二郡</sub>  
<sub>謡汝南太守范孟博丨丨宗資主畫諾丨丨太守岑公孝𢎞農成/瑨但坐嘯杜甫詩司𨽻章初覩丨丨氣已新李綱詩丨丨光武興</sub>  
<sub>形勢亦險阻又漢晉春秋諸葛家於丨丨之鄧縣在襄陽城西二/十里號曰隆中諸葛亮出師表臣本布衣躬耕丨丨韓偓詩渭濵</sub>  
<a id="KR3k0059_WYG_200-17b"></a><sub>晦跡丨丨臥又水經注時人通謂濁水為陽水故有丨丨北陽水/之論二水渾流世謂之為長沙水也又蘇彦詠織女詩織女思北</sub>  
<sub>沚牽牛/歎丨丨</sub>昔陽<sub>左傳晉荀呉偽㑹齊師者假道於鮮虞遂入丨丨注/肥國都樂平沾縣東有丨丨城又荀呉畧東陽使師</sub>  
<sub>偽糴者負甲以息於丨丨之門外遂襲鼓滅/之又史記趙世家亷頗將攻齊丨丨取之</sub>梗陽<sub>左傳以魏戊為/丨丨大夫注丨</sub>  
<sub>丨在太原晉陽縣南又丨丨人有獄魏戊不能斷以獄上其大宗/賂以女樂魏子將受之魏戊謂閻没女寛曰主以不賄聞於諸侯</sub>  
<sub>若受丨丨人賄莫甚焉吾子必諌皆許諾饋入召之比置三歎魏/子曰諺曰唯食忘憂吾子置食之間三歎何也同辭而對曰饋之</sub>  
<sub>始至恐其不足是以歎中置自咎曰豈將軍食之而有不足是以/再歎及饋之畢願以小人之腹為君子之心屬厭而已獻子辭丨</sub>  
<sub>丨/人</sub>射陽<sub>左傳呉城䢴溝通江淮注於䢴江築城穿溝東北通丨丨/湖西北至末口入淮通糧道也今廣陵䢴江是漢書地理</sub>  
<sub>志臨淮郡縣丨丨應/劭注在丨水之丨</sub>沈陽<sub>左傳晉趙鞅卜救鄭遇水適火占諸史/趙史墨史龜史龜曰是謂丨丨可以興</sub>  
<a id="KR3k0059_WYG_200-18a"></a><sub>兵利以伐姜不利子商注水陽得水/故沈又漢書地理志左馮翊縣丨丨</sub>晉陽<sub>公羊傳晉趙鞅取丨丨/之甲以逐荀寅與士吉</sub>  
<sub>射君側之惡人也晉語趙簡子使尹鐸為丨丨請曰以為繭絲乎/抑為保鄣乎簡子曰保鄣哉尹鐸損其户數戰國策智伯圍趙襄</sub>  
<sub>子決晉水以灌丨丨城不沉者三板漢書地理志太原郡縣丨丨/故詩唐國晉水所出東入汾北史鮑宏傳宏年十二能屬文周明</sub>  
<sub>帝甚禮之嘗問宏取齊策宏以為進兵汾潞直掩丨丨出其不虞/以為上策帝從之唐書地理志北都丨丨宫在都之西北又太原</sub>  
<sub>府太原郡丨丨縣有號令堂髙祖誓義師於此陸機漢高祖功臣/頌我圖爾才起遷丨丨杜甫哀李光弼詩司徒天寶末北收丨丨</sub>  
<sub>甲李商隱詩小憐玉體横陳夜已報周師入丨丨蘇軾子由/五月一日同轉對詩丨丨豈為一門事宣政聊同五日朝</sub>充陽  
<sub>榖梁傳天子救日置五麾陳五兵五鼓諸侯置三麾陳三鼓三兵/大夫擊門士擊柝言丨其丨也注凡有聲皆陽事以壓陰氣充實</sub>  
<sub>也/</sub>散陽<sub>周語天無伏陰地無丨丨注伏陰夏有霜/雹丨丨李梅冬實又氣無滯陰亦無丨丨</sub>用陽<sub>越語范蠡/曰古之善</sub>  
<a id="KR3k0059_WYG_200-18b"></a><sub>用兵者因天地之常與之俱行後則用陰先則丨丨近則/用柔遠則用剛注用陰謂沉重固密丨丨謂輕疾猛厲</sub>月陽<sub>爾/雅</sub>  
<sub>月在甲曰畢在乙曰橘在丙曰修在丁曰圉在戊曰厲在/己曰則在庚曰窒在辛曰塞在壬曰終在癸曰極丨丨</sub>減陽<sub>爾/雅</sub>  
<sub>囘毛在膺宜乘在肘後丨丨伯樂/相馬法旋毛在肘後者名丨丨</sub>明陽<sub>孝經宗祀文王於明堂疏/明堂居國之南南是丨丨</sub>  
<sub>之地故/曰明堂</sub>反陽<sub>家語孔子曰陰窮丨丨故陰以/陽變陽窮反陰故陽以陰化</sub>昆陽<sub>戰國策蘇秦說/魏王曰大王之</sub>  
<sub>地東有鴻溝陳汝南有許鄢丨丨邵陵舞陽新郪漢書地理志潁/川郡縣丨丨應邵注丨水出南丨後漢書光武帝紀光武别與諸</sub>  
<sub>將狥丨丨定陵郾皆下之王莽遣王邑王尋將兵百萬又驅諸猛/獸虎豹犀象以助威武光武將數千兵![KR0829](https://raw.githubusercontent.com/kanripo/KR-Gaiji/master/images/KR0829.png)之於陽關諸將見兵盛</sub>  
<sub>反走馳入丨丨時城中唯有八九千人莽軍圍之數重列營百數/光武自將歩騎千餘前去大軍四五里而陳尋邑亦遣兵數千合</sub>  
<sub>戰光武奔之斬首數十級復進尋邑兵却諸部共乗之斬首數百/千級連勝遂前諸將旣經累㨗膽氣益壯無不一當百光武乃與</sub>  
<a id="KR3k0059_WYG_200-19a"></a><sub>敢死者三千人從城西水上衝其中堅陣亂遂殺王尋城中亦鼔/噪而出中外合勢震呼動天地莽兵大潰王邑輕騎逃去庾信賦</sub>  
<sub>丨丨之戰象走林常山之陣蛇/奔穴劉庭芝詩丨丨鏑應弦</sub>奉陽<sub>戰國策丨丨君/甚不取于蘇秦</sub>龍陽<sub>戰國策/魏王與</sub>  
<sub>丨丨君共船而釣丨丨君得十餘魚而涕下王曰何為曰臣為所/得魚也臣之始得魚也臣甚喜後得又益大今臣直欲棄臣前之</sub>  
<sub>所得矣今以臣之惡而得為王拂枕席四海之内美人亦甚多矣/聞臣之得幸於王也必褰裳而趨大王臣亦猶臣前之所得魚也</sub>  
<sub>臣亦將棄矣安能無涕出乎魏王於是布令於四境之内曰有敢/言美人者族阮籍詩昔日繁華子安陵與丨丨又晉書地理志武</sub>  
<sub>陵郡綂丨丨縣宋書王鎮惡傳髙祖受命追封丨丨縣侯襄陽記/李衡於武陵丨丨洲上作宅種橘千樹臨死勅兒曰吾州里有千</sub>  
<sub>頭木奴不用汝衣食嵗上一匹絹亦當足/用耳韓維詩我有丨丨約垂駕輙復停</sub>宜陽<sub>戰國策秦武王謂/甘茂曰寡人欲車</sub>  
<sub>通三川以窺周室甘茂請之魏約代韓王迎甘茂于息壤甘茂曰/丨丨大縣其實郡也攻之難矣樗里疾公孫衍二人者挾韓而議</sub>  
<a id="KR3k0059_WYG_200-19b"></a><sub>王必聽之是王欺魏而臣受公叔侈之怨也王曰請與子盟於是/與之盟于息壤果攻丨丨五月而不能㧞也樗里疾公孫衍二人</sub>  
<sub>在爭之王王將聽之召甘茂而告之茂對曰息壤在彼王曰有之/因悉起兵使甘茂攻之遂㧞丨丨後漢書劉盆子傳赤睂出關南</sub>  
<sub>向馮異破之於崤底帝聞乃自將幸丨丨盛兵以邀其走路赤睂/忽遇大軍驚震乞降積兵甲丨丨城西與熊耳山齊晉書律歴志</sub>  
<sub>楊泉記云取𢎞農丨丨縣金門山竹為管河内葭莩為灰地理通/釋韓國形勢西有丨丨商阪之塞又晉書張駿傳駿起謙光殿殿</sub>  
<sub>之四靣各起一殿東曰丨丨青殿以春三月居之南曰朱陽赤殿/夏三月居之章服噐物皆依方色又唐書藝文志劉松丨丨集六</sub>  
<sub>卷字稽美袁州人集其州天寶以後詩四百七/十篇朱子歸雲洞詩丨丨古道周竅石何嵌空</sub>葉陽<sub>戰國策諒毅/曰丨丨涇陽</sub>  
<sub>君之車馬衣服無非大王之服御者又齊王使使者問趙威后威/后問使者曰丨丨子無恙乎是其為人哀鰥寡恤孤獨振困窮補</sub>  
<sub>不足是助王息其民者/也胡為至今不業也</sub>原陽<sub>戰國策趙武靈王破丨丨以為騎/邑漢書地理志雲中郡縣丨丨</sub>中  
<a id="KR3k0059_WYG_200-20a"></a>陽<sub>史記秦本紀昭襄王二十二年與趙王㑹丨丨漢書地理志西/河郡縣丨丨又漢書髙帝紀高祖沛豐邑丨丨里人也晉書凉</sub>  
<sub>武昭王傳論丨丨勃興資豢龍之搆趾景亳垂綂本吞燕之開基/沈約上光宅寺啟丨丨故里舂陵舊居庾信賀新樂表皇帝以下</sub>  
<sub>武嗣興丨/丨繼業</sub>櫟陽<sub>史記秦本紀獻公二年城丨丨又封禪書丨丨□/金秦獻公自以為得金瑞故作畦畤丨丨而祀白</sub>  
<sub>帝漢書地理志左馮翊縣丨丨秦獻公自雍徙又溝洫志大始二/年趙中大夫白公復奏穿渠引涇水首起谷口尾入丨丨注渭漑</sub>  
<sub>田四千五百餘頃因名白渠三輔黃圖髙祖始居丨丨七年長樂/宫成徙居長安城庾信謝趙王賚絲布等啟丨丨雨金翻慚曲施</sub>  
<sub>柳宗元館驛使壁記自華而北界于丨/丨其蔽曰同州其關曰蒲津按櫟音藥</sub>蔡陽<sub>史記秦本紀昭襄王/三十三年攻魏卷丨</sub>  
<sub>丨長社取之漢書地理志南陽郡縣丨/丨括地志丨丨今豫州上丨水之丨</sub>安陽<sub>史記秦本紀昭襄王/五十年攻汾城即從</sub>  
<sub>唐㧞寕新中寧新中更名丨丨唐書地理志相州丨丨縣有髙平/渠刺史李景引丨丨水東流漑田入廣潤陂又史記項羽紀宋義</sub>  
<a id="KR3k0059_WYG_200-20b"></a><sub>號為卿子冠軍行至丨丨留四十六日不進又建元以來王子侯/表丨丨侯桀濟北貞王子索隱表在平原又漢書地理志汝南郡</sub>  
<sub>縣丨丨侯國應劭注故江國今江亭是又漢中郡縣丨丨又五原/郡縣西丨丨又代郡縣東丨丨又述異記魏文帝丨丨殿前天降</sub>  
<sub>朱李八枚啖一枚數日不食今李種有丨丨李大而甘者即其種/也又水經注南越王尉佗舉衆攻丨丨王丨丨王有神人名臯通</sub>  
<sub>下輔佐為丨丨王治神弩一張一𤼵殺三/百人南越王知不可戰却軍住武寧縣</sub>橑陽<sub>史記秦始皇紀王/翦攻閼與丨丨皆</sub>  
<sub>並為一軍注橑/音老在并州</sub>城陽<sub>史記項羽紀别攻丨丨正義地理志云周武/王封季弟載于郕其後遷于丨之丨故曰丨</sub>  
<sub>丨漢書地理志丨丨國故齊文帝二年别為國又高五王傳内史/士曰太后獨有帝與魯元公主今王有七十餘城而公主乃食數</sub>  
<sub>城王誠以一郡上太后為公主湯沭邑太后必喜王無患矣於是/齊王獻丨丨郡以尊公主為王太后又丨丨景王章孝文二年以</sub>  
<sub>朱虛侯與東牟侯興居俱立晉書地理志濟陽郡綂丨丨縣舜所/漁又水經注洋水又東北流入漢謂之丨丨水口也又陳後主洛</sub>  
<a id="KR3k0059_WYG_200-21a"></a><sub>陽道樂府建都開/洛汭中道乃丨丨</sub>芷陽<sub>史記項羽紀沛公置車騎脫身獨騎與樊/噲夏侯嬰靳强紀信等四人持劍盾歩走</sub>  
<sub>從酈山下道丨丨間行漢書地理志/京兆尹縣覇陵故丨丨文帝更名</sub>德陽<sub>史記漢景帝紀中四年/三月置丨丨宮注是景</sub>  
<sub>帝廟也帝自作之諱不言廟故言宮庾信周宗廟歌重芬丨丨廟/疊慶夀陵園又漢官典職丨丨殿周遊容萬人自偃師去宮四十</sub>  
<sub>五里激洛水於殿下李尤東觀賦前望雲臺後匝丨丨東京賦逮/至顯宗六合殷昌乃新崇徳遂作丨丨岑文本三元頌浮非烟而</sub>  
<sub>泛佳氣闢閶闔而敞丨丨沈佺期雪詩周王甲子旦漢/后丨丨宮蔡孚詩丨丨宮北苑東頭雲作髙臺月作樓</sub>出陽<sub>史記/天官</sub>  
<sub>書太白在東方乗明而丨丨莊子無丨而丨注陽既外矣而又出/之此過于出也春秋繁露天之道丨丨為煖以生之出陰為清以</sub>  
<sub>成/之</sub>痿陽<sub>史記律書𬎼賔者言陰氣幼少/故曰𬎼丨丨不用事故曰賔</sub>吳陽<sub>史記封禪書秦靈公/作丨丨上畤祭黄帝</sub>  
<sub>作下畤/祭炎帝</sub>貴陽<sub>史記封禪書八神二曰地主祠泰山梁父地丨丨祭/之必于澤中圓丘云荀子好髙而惡下丨丨而賤陰</sub>  
<a id="KR3k0059_WYG_200-21b"></a><sub>越絶書越王曰寡人已聞陰陽之事榖之貴賤可得而知乎范子/曰陽者主貴陰者主賤當寒而不寒者穀為之暴貴當陰而不陰</sub>  
<sub>者穀為之暴賤故曰秋冬丨丨氣施於陰陽/極而復貴春夏賤陰氣施于陽陽極而不復</sub>江陽<sub>史記惠景間侯/者表丨丨侯蘇</sub>  
<sub>嘉以將軍擊呉楚功用趙相侯索隱縣在東海又漢書地理志犍/為郡縣丨丨又後漢書郡國志犍為郡注劉璋分立丨丨郡北史</sub>  
<sub>道武七王傳京兆王孫善性好學通渉五經周武帝賜爵丨丨縣/公隋開皇初拜内史侍郎後遷國子祭酒上親臨釋奠令善講孝</sub>  
<sub>經於是敷陳義理兼之以諫上大悦曰聞丨丨之說更起朕心賚/絹一百疋衣一襲華陽國志何隨拜丨丨太守鄉人言議平當者</sub>  
<sub>皆相謂何丨丨李白叙舊贈丨丨宰詩間宰丨丨邑剪棘𣗳蘭芳/又唐書地理志揚州廣陵郡丨丨縣貞觀十八年析江都置有康</sub>  
<sub>令祠咸通中大旱令以身禱雨赴水死天即大雨民為立祠又呉/越春秋越王追奔攻呉兵入于丨丨松陵又一統志匡廬山伏滔</sub>  
<sub>謂為丨丨/之名岳</sub>周陽<sub>史記惠景間侯者表丨丨侯趙兼以淮南厲王舅/侯又丨丨侯田勝以孝景后同母弟侯又竹書紀</sub>  
<a id="KR3k0059_WYG_200-22a"></a><sub>年惠王元年晉獻公朝王/如成周丨丨白兔舞于市</sub>披陽<sub>史記建元以來王子侯表丨丨侯/劉燕齊孝王子索隱蕭該披音皮</sub>  
<sub>劉氏音皮彼反亦作被陽漢書/地理志千乘郡縣丨丨侯國</sub>秩陽<sub>史記建元以來王子侯表/丨丨侯劉漣江都易王子</sub>距  
陽<sub>史記建元以來王子侯表/丨丨侯劉白河間獻王子</sub>柏陽<sub>史記建元以來王子侯表丨丨/侯劉終古趙敬肅王子索隱表</sub>  
<sub>在中/山</sub>若陽<sub>史記建元以來侯者表丨丨侯/猛匈奴相降侯索隱表在平氏</sub>術陽<sub>史記建元以來侯/者表丨丨侯建德</sub>  
<sub>以南越王兄越髙昌/侯索隱表在下邳</sub>親陽<sub>史記建元以來侯者表丨丨侯月氏匈/奴相降侯索隱漢表在舞陽又春秋繁</sub>  
<sub>露陽縣于前而任事陰縣於後而守空處/見天之丨丨而疎陰任徳而不任刑也</sub>造陽<sub>史記燕世家築長/城自丨丨至襄平</sub>  
<sub>漢書匃奴傳衛青出雲中以西至隴西擊樓煩白羊王於河南遂/取河南地築朔方復繕故秦時䝉恬所為塞因河而為固漢亦棄</sub>  
<sub>上谷之斗僻縣丨丨地以/予胡是嵗元朔二年也</sub>淮陽<sub>史記留侯世家良嘗學禮丨丨又/書地理志丨丨國髙帝十一年置</sub>  
<a id="KR3k0059_WYG_200-22b"></a><sub>又汲黯傳㑹更立五銖錢民多盗鑄錢者楚地尤甚上以為丨丨/楚地之郊也召黯拜為丨丨太守黯伏謝不受印綬上曰君薄丨</sub>  
<sub>丨耶吾今召君矣顧丨丨吏民不相得吾思得君重卧而治之又/韓延夀傳延夀為諫大夫遷丨丨太守治甚有名徙潁川梁簡文</sub>  
<sub>帝詩竟微共治功空卧丨丨秩又輿地廣記丨丨/縣在漢凌縣泗陽之間有丨丨城梁置丨丨郡</sub>滎陽<sub>漢書高帝/紀漢王屯</sub>  
<sub>丨丨蕭何𤼵關中老弱未傅者悉詣軍韓信亦收兵與漢王㑹兵/復大振與楚戰丨丨南京索間破之又項羽圍漢丨丨漢王請和</sub>  
<sub>割丨丨以西者為漢亞父勸羽急攻丨丨將軍紀信曰事急矣臣/請誑楚可以間出紀信乃乘王車曰食盡漢王降楚楚皆呼萬嵗</sub>  
<sub>之城東觀以故漢王得與數騎出西門遁令周苛魏豹樅公守丨/丨羽焼殺信晉書武帝紀泰始五年青龍二見於丨丨宋書樂志</sub>  
<sub>戰丨丨魏鼓吹曲十二篇之一唐書宰相世系表鄭氏當時漢大/司農居丨丨開封晉置丨丨郡遂為郡人殷氏世傳殷褒為丨丨</sub>  
<sub>令民歌曰丨丨令有異政立學校人易性令我子弟耻訟爭陸機/漢髙祖功臣頌隨難丨丨即謀下邑杜甫哀鄭䖍詩丨丨冠衆儒</sub>  
<a id="KR3k0059_WYG_200-23a"></a><sub>早聞名公賞許渾經段公廟詩紀/生不向丨丨死豈有山河屬漢家</sub>樅陽<sub>漢書武帝紀元封五年冬/南廵狩至於盛唐自尋陽</sub>  
<sub>浮江射蛟江中獲之舳艫千里薄丨丨而出作盛唐/丨丨之歌又地理志廬江郡縣丨丨注音七容反</sub>池陽<sub>漢書宣/帝紀甘</sub>  
<sub>露三年春正月匈奴呼韓邪單于來朝使有司道單于先行就邸/長安宿長平上自甘泉宿丨丨宮上登長平坂詔單于母謁又地</sub>  
<sub>理志右扶風縣丨丨惠帝四年置又溝洫志趙中大夫白公穿渠/引涇水注渭袤二百里漑田四千五百餘頃因名曰白渠民歌之</sub>  
<sub>曰田于何所丨丨谷口鄭國在前白渠起後又/杜牧詩明年未去丨丨郡更乞春時却重來</sub>萯陽<sub>漢書宣帝紀/甘露二年冬</sub>  
<sub>十二月行幸丨丨宫屬玉觀注音倍宮在鄠秦文王所起又東方/朔傳從宣曲以南十二所中休更衣投宿諸宮長楊五柞倍陽宣</sub>  
<sub>曲尤幸注倍陽即丨丨宮名徐彦/伯詩翠仗縈船岸明旂暎丨丨</sub>美陽<sub>漢書郊祀志宣帝時丨丨/得鼎獻之又地理志右扶</sub>  
<sub>風縣丨丨禹貢岐山在西北中水鄉周太王所邑又王尊傳初元/中舉直言遷虢令轉守槐里兼行丨丨令事後漢書安帝紀詔安</sub>  
<a id="KR3k0059_WYG_200-23b"></a><sub>定徙丨丨又漢書地理志平原/郡樂陵縣都尉治莽曰丨丨</sub>殘陽<sub>漢書郊祀志作伏祠注伏者/謂陰氣將起廹于丨丨而未</sub>  
<sub>得升故為藏伏立秋之後以金代火金畏於火故至庚日必伏庚/金也又段成式輪上人詩虎到前頭心不驚丨丨擇蝨懶逄迎張</sub>  
<sub>希復穗栢詩宿雨香添色丨丨石在陰李羣玉詩半嶺丨丨銜𣗳/落司空圖詩吹散丨丨一片蟬呉融釣舟詩愛颭丨丨入亂煙周</sub>  
<sub>朴詩煙伴丨丨緑𣗳香羅隱詩鳥噪丨丨/草滿庭耶律楚材詩卧看丨丨補斷霞</sub>開陽<sub>漢書天文志魁第/六星曰丨丨張衡</sub>  
<sub>賦據丨丨而頫眂兮臨舊鄉之暗藹又漢書地理志東海郡縣丨/丨故鄅國應劭漢官丨丨門始成未有名宿昔有一柱來在樓上</sub>  
<sub>琅邪丨丨縣上言縣南城門一柱飛去光武皇帝使來識視悵然/乃遂堅縛之因刻記其年月日以名焉李尤雒陽十二門銘丨丨</sub>  
<sub>在孟位月惟已懷舊賦啟丨丨而朝邁濟清洛以徑渡段成式聖/柱聯句天心助興善聖跡比丨丨亦作闓陽沈炯太極殿銘璧月</sub>  
<sub>宵懸卿雲畫聚豈/伊丨丨飛來應柱</sub>成陽<sub>漢書地理志濟陰郡縣丨丨有堯冢靈臺/後漢書安帝紀延光三年遣使者祠唐堯</sub>  
<a id="KR3k0059_WYG_200-24a"></a><sub>於丨丨金石錄丨丨靈臺碑漢建寧五年/立又漢書地理志汝南郡縣丨丨侯國</sub>潁陽<sub>漢書地理志潁川/郡縣丨丨應劭注</sub>  
<sub>丨水出丨城後漢書逸民傳論堯稱則天而不屈丨丨之高武盡/美矣終全孤竹之潔北史韋夐傳夐澹於榮利十見徵辟皆不應</sub>  
<sub>命周文帝經綸王業側席求賢竟不能屈明帝即位禮敬愈厚為/詩以貽之曰六爻貞遯世三辰光少微丨丨讓逾遠滄洲去不歸</sub>  
<sub>勅有司日給河東酒一升號之曰逍遙公呂氏春秋昔堯朝許由/于沛澤之中請屬天下于夫子許由遂之丨川之丨郭璞詩翹跡</sub>  
<sub>企丨丨臨河思洗耳徐陵荅周處士書丨丨巢/父不曾令薦許由商洛園公未聞求徵綺季</sub>濮陽<sub>漢書地理志/東郡縣丨丨</sub>  
<sub>衛成公自楚丘徙此故帝丘顓頊虗又季布傳項籍使將兵數窘/漢王項籍滅高祖購求布千金敢有舍匿罪三族布匿丨丨周氏</sub>  
<sub>魏志武帝紀征陶謙㑹張邈與陳宫叛迎呂布太祖乃引軍還布/屯丨丨太祖曰布一旦得一州不能據東平斷亢父泰山之道乘</sub>  
<sub>險邀我而乃屯丨丨吾知其無能為也遂進軍攻之晉書地理/志丨丨古昆吾國水經注瓠子河出東郡丨丨縣北又複姓</sub>陵  
<a id="KR3k0059_WYG_200-24b"></a>陽<sub>漢書地理志丹陽郡縣丨丨列仙傳丨丨子明者釣鄉人也好/釣魚于廵溪得白魚腸中有書教子明服食之法子明遂上黃</sub>  
<sub>山采五石脂服之二十年龍來迎去司馬相如大人賦使五帝先/導兮反太一而從丨丨張楫注丨丨仙人丨丨子明也郭璞游仙</sub>  
<sub>詩丨丨挹丹溜容成揮玉杯又鹽鐡論文學曰荆揚南有桂林之/饒内有江湖之利左丨丨之金右蜀漢之材又水經注䨇泉水出</sub>  
<sub>魯般門東下流入葦泉水並注于黃水謂之丨丨水又唐㑹要/建中三年宰相楊炎請于豐州置屯田𤼵關輔人開丨丨渠</sub>寧  
陽<sub>漢書地理志泰山郡縣丨丨侯國又宋史地理志/京城後苑東門曰丨丨即宣和門明道元年改</sub>弋陽<sub>漢書地/理志汝</sub>  
<sub>南郡縣丨丨侯國應劭注弋山在西北故黃國後漢書郅惲傳惲/汝南西平人太守歐陽歙引為功曹門下掾鄭敬素與惲厚見其</sub>  
<sub>言忤歙乃相招去惲不可敬乃獨隱丨丨山中居數月惲乃去/又唐書地理志信州丨丨縣許渾詩江行春欲半孤枕丨丨隄</sub>辟  
陽<sub>漢書地理志信都國縣丨丨/注辟音璧髙適有丨丨城詩</sub>頻陽<sub>漢書地理志左馮翊縣丨丨/秦厲公置應劭注在丨水之</sub>  
<a id="KR3k0059_WYG_200-25a"></a><sub>丨又趙充國傳贊王翦丨丨人楊巨源/詩知愛魯連歸海上肯令王翦在丨丨</sub>山陽<sub>漢書地理志丨丨郡/故梁景帝中六年别</sub>  
<sub>為丨丨國武帝建元五年别為郡玉海仲長統丨丨志一卷又漢/書地理志河内郡縣丨丨東太行山在西北魏志文帝紀以河内</sub>  
<sub>之丨丨邑萬户奉漢帝為丨丨公行漢正朔以天子之禮郊祭上/書不稱臣晉書向秀傳秀經丨丨舊廬鄰人有吹笛者𤼵聲寥亮</sub>  
<sub>秀乃作思舊賦魏氏春秋嵇康寓居河内之丨丨縣與河内向秀/相友善顔延之五君詠流連河裏遊惻愴丨丨賦任昉荅陸倕知</sub>  
<sub>己賦存異丨丨之居沒非要離之側許渾詩何湏更賦丨丨笛寒/月沉西水向東又北史隋文帝紀開皇七年於揚州開丨丨瀆以</sub>  
<sub>通運漕唐書地理志楚州淮陰郡丨丨縣/有常豐堰大厯中黜陟使李承置以漑田</sub>新陽<sub>漢書地理志汝南/郡縣丨丨應劭注</sub>  
<sub>在丨水之丨又水經注丨丨峽崖岫壁立水出其間謂之丨丨崖/水又東南流於渭又謝靈運詩初景革緒風丨丨改故陰注本草</sub>  
<sub>曰春夏為陽秋冬為陰獨孤及詩靡草知節換含葩向丨丨/陸游詩丨丨蘇醒春前桞朱子詩暄風悟丨丨一雨欣衆緑</sub>鮦陽  
<a id="KR3k0059_WYG_200-25b"></a><sub>漢書地理志汝南郡縣丨丨注在丨水之丨鮦音紂後漢書何敞/傳和帝時敞為汝南太守修丨丨舊渠百姓頼其利張九齡靳公</sub>  
<sub>遺愛銘序刻石立紀彼丨丨/之陋墮淚成碑此峴山之績</sub>阿陽<sub>漢書地理志天/水郡縣丨丨</sub>羽陽<sub>漢書地理/志右扶風</sub>  
<sub>縣丨丨有丨丨宮秦武王起也晝苑近有長安民獻丨/丨宮瓦十餘枚若今人筩瓦然首有丨丨千嵗萬嵗字</sub>杜陽<sub>漢書/地理</sub>  
<sub>志右扶風縣丨丨注杜水南入渭北史魏宗室傳陳留王䖍五世/孫暉好渉獵書記少得美名開皇初拜都官尚書兼令太僕奉詔</sub>  
<sub>決丨丨水灌三畤原漑舄鹵之地數千頃人賴其利唐書藝文志/蘇鶚丨丨雜編三卷字德祥光啟中進士第水經注漆水出扶風</sub>  
<sub>丨丨縣俞山/東北入于渭</sub>湼陽<sub>漢書地理志南陽郡縣丨丨注在丨水之丨後/漢書夏馥傳馥以聲名為中官所憚捕為黨魁</sub>  
<sub>乃剪鬚變形入林慮山中為冶家傭弟静追之/於丨丨市中遇馥不識聞其言聲乃覺而拜之</sub>蒲陽<sub>漢書地理志/中山國縣曲</sub>  
<sub>逆丨丨山/蒲水所出</sub>益陽<sub>漢書地理志長河國縣/丨丨注在丨水之丨</sub>封陽<sub>漢書地理志蒼梧郡/縣丨丨應劭注在丨</sub>  
<a id="KR3k0059_WYG_200-26a"></a><sub>水之/丨</sub>劇陽<sub>漢書地理志鴈門郡縣丨丨莾曰善陽晉書魏舒傳以/丨丨子就第位同三司禄賜如前以舍人四人為丨丨</sub>  
<sub>子舍/人</sub>鄡陽<sub>漢書地理志豫/章郡縣丨丨</sub>膠陽<sub>漢書地理志北海/郡縣丨丨侯國</sub>傅陽<sub>漢書地理/志豫章郡</sub>  
<sub>縣歴陵丨丨山丨丨川在南古文以為傅淺原注傅讀曰敷/昜古陽字又楚國縣傅陽故偪陽國莽曰輔陽注偪音福</sub>復昜  
<sub>漢書地理志南陽郡縣丨丨侯國故湖陽樂鄉應劭注在/桐柏水丨山之丨又清河郡縣丨丨莽曰樂嵗注音腹</sub>泗陽<sub>漢/書</sub>  
<sub>地理志泗水/國縣丨丨</sub>黎陽<sub>漢書地理志魏郡縣丨丨晉灼注黎山在其南/河水經其東其山上碑云縣取山之名取水之</sub>  
<sub>陽以為名又溝洫志河從河内北至丨丨為石隄魏文帝詩經歴/萬嵗林行行到丨丨柳宗元鐃歌李密自敗來歸以開丨丨斥東</sub>  
<sub>土薛能詩秦音盡河内魏畫自丨丨/羅隱寄羅鄴王詩依約丨丨對福星</sub>棫陽<sub>漢書地理志右扶風縣/雍秦惠公都之丨丨宫</sub>  
<sub>昭王起注/棫音域</sub>零陽<sub>漢書地理志武陵郡/縣丨丨注零水所出</sub>遼陽<sub>漢書地理志遼東郡縣/丨丨大梁水西南至丨</sub>  
<a id="KR3k0059_WYG_200-26b"></a><sub>丨入遼沈佺期詩十年征戌憶丨丨司空圖詩/丨丨音信近來稀韓偓詩社前一鴈别丨丨</sub>細陽<sub>漢書地理志/汝南郡縣丨</sub>  
<sub>丨注丨水之丨又夏侯嬰傳益食嬰丨丨/千户水經注細水又南逕丨丨縣新溝</sub>廣陽<sub>漢書地理志丨丨/國高帝燕國昭帝</sub>  
<sub>元鳳元年為丨丨郡宣帝本始元年更為國又馮奉世傳别遣校/尉救民于丨丨谷羌盛皆為所破又洛陽故宫記洛陽有上西門</sub>  
<sub>丨丨/門</sub>扶陽<sub>漢書地理志沛郡縣丨丨侯國又韋賢傳賢代蔡義為/丞相封丨丨侯韋𤣥成自劾詩國彼丨丨在京之東張</sub>  
<sub>說詩西京上相出丨丨張九齡韋司馬别業集序丨丨餘慶磻溪/古迹樹留梓漆器用天成又蔡邕光武濟陽宮碑應期潛見丨丨</sub>  
<sub>而/飛</sub>博陽<sub>漢書地理志汝南郡縣丨丨侯國又丙吉傳封吉為丨丨/侯臨當封吉疾病上憂其不起夏侯勝曰吉未獲報而疾</sub>  
<sub>甚非其死疾/也後果瘉</sub>曲陽<sub>漢書地理志東海郡縣丨丨應劭注在淮丨之/丨又九江郡縣丨丨侯國又交阯郡縣曲昜注</sub>  
<sub>昜古陽字又元后傳河平二年上封舅根丨丨侯百姓歌之曰五/侯初起丨丨最怒壞決髙都連竟外杜土山漸臺西白虎又地理</sub>  
<a id="KR3k0059_WYG_200-27a"></a><sub>志常山郡縣上丨丨恒山北谷在西北又鉅鹿郡縣下丨丨都尉/治注常山有上丨丨故此云下水經注丨丨有鼔聚故鼔子國也</sub>  
蘭陽<sub>漢書地理志臨淮/郡縣丨丨侯國</sub>紅陽<sub>漢書地理志南陽郡縣丨丨侯國又/元后傳河平元年上封舅立丨丨侯</sub>  
<sub>又七命駕丨丨之飛燕驂唐公之驌驦注丨丨飛燕未詳或曰駿/馬圖有含陽侯驃疑含即紅聲之誤也庾信華林園馬射賦序丨</sub>  
<sub>丨飛鵲紫/燕晨風</sub>淯陽<sub>漢書地理志南陽郡縣丨丨後漢書光武帝紀伯/升又破王莽納言將軍嚴尤秩宗將軍陳茂于丨</sub>  
<sub>丨水經注淯水左右舊有二澨所謂南/澨北澨者水側之濆聚在丨丨之東北</sub>堂陽<sub>漢書地理志鉅鹿郡/縣丨丨注在丨水之</sub>  
<sub>丨魏志司馬朗傳為丨丨長其治務寛惠而民不犯禁晉書石勒/載記中山西北暴水漂流巨木百餘萬根集于丨丨勒大悅謂公</sub>  
<sub>卿曰天意欲/吾營鄴都耳</sub>棘陽<sub>漢書地理志南陽郡縣丨丨應劭注在丨水之/丨後漢書光武帝紀軍中分財物不均衆恚恨</sub>  
<sub>欲反攻諸劉光武斂宗人所得悉以與/之衆乃悦進拔丨丨注縣名古謝國也</sub>比陽<sub>漢書地理志南陽郡/縣丨丨注比水所出</sub>  
<a id="KR3k0059_WYG_200-27b"></a><sub>後漢書和帝紀尊太后母丨丨公/主為長公主注東海恭王彊女</sub>樂陽<sub>漢書地理志常山/郡縣丨丨侯國</sub>句陽<sub>漢/書</sub>  
<sub>地理志濟陰郡縣丨丨注左傳句瀆之丘也句/音鉤又張九齡荔枝賦丨丨在辰凱風入律</sub>要陽<sub>漢書地理志/漁陽郡縣丨</sub>  
<sub>丨都/尉治</sub>掲陽<sub>漢書地理志南海郡縣丨丨注揭音竭韓愈别趙子詩/我遷于丨丨君先丨丨居丨丨去京華其里萬有餘不</sub>  
<sub>謂小郭中有子可與娯王安石送潮州/呂使君詩呂使丨丨去笑面淡生春</sub>定陽<sub>漢書地理志上郡縣/丨丨應劭注在丨水</sub>  
<sub>之/丨</sub>富陽<sub>漢書地理志泰山郡縣丨丨又晉書地理志呉郡統丨丨/縣唐書地理志杭州丨丨縣王洲有橘以供貢張以寧題</sub>  
<sub>山水圖詩春潮夜落丨/丨江短篷曉繫蒼厓𣗳</sub>繁陽<sub>漢書地理志魏郡縣丨丨注在丨水/之丨其界為繁淵後漢書陳球傳球</sub>  
<sub>遷丨丨令時魏郡太守諷縣求納貨賄球不與太守怒而撾督郵/欲令逐球督郵不肻曰魏郡十五城獨丨丨有異政今受命逐之</sub>  
<sub>將致議于天下矣魏志文帝紀漢帝以衆望在魏乃使兼御史大/夫張音持節奉璽綬禪位乃為壇于丨丨庚午王升壇即阼百官</sub>  
<a id="KR3k0059_WYG_200-28a"></a><sub>陪位事訖降壇視燎成禮而反以丨丨亭為繁昌縣又梁益志丨/丨山在新都丨水之丨因以為名雲笈七籖陽平少年曰二十四</sub>  
<sub>化之外其青城峨嵋益登慈母丨丨嶓冡各有洞天不在十/大洞天三十六小洞天之數又庾信賦西楚霸王劍及丨丨</sub>彭陽  
<sub>漢書地理志安定郡縣丨丨唐書藝文/志令狐楚劉禹錫丨丨唱和集三卷</sub>洮陽<sub>漢書地理志零陵郡/縣丨丨如淳注洮音</sub>  
<sub>韜又唐書哥舒翰傳翰攻破吐蕃洪濟大莫門等城/收黃河九曲以其地置丨丨郡築神策宛秀二軍</sub>稒陽<sub>漢書地/理志五</sub>  
<sub>原郡縣丨丨北史魏太武帝紀太延元年秋七月田于丨丨二年/冬十一月幸丨丨馳野馬于雲中置野馬苑又北魏宗室傳秦王</sub>  
<sub>翰子儀容貌甚偉騎射絶人命督屯田于河/北自五原至丨丨塞外分農稼大得人心</sub>西陽<sub>漢書地理志山/陽郡縣丨丨侯</sub>  
<sub>國又晉書地理志弋陽郡統丨丨縣故弦子國玉海晉五王渡江/瑯邪丨丨汝南南頓彭城又李白悲清秋賦丨丨半規映島欲没</sub>  
灈陽<sub>漢書地理志汝南郡/縣丨丨注灈音劬</sub>饒陽<sub>漢書地理志涿郡縣丨丨應劭注/在丨河之丨又方干贈信州高員</sub>  
<a id="KR3k0059_WYG_200-28b"></a><sub>外詩溪勢盤廻繞郡/流丨丨春色滿溪樓</sub>范陽<sub>漢書地理志涿郡縣丨丨應劭注在丨/水之丨唐書兵志上元初郭子儀率英</sub>  
<sub>武威逺軍以趨丨丨通典/節度使十丨丨其一也</sub>酉陽<sub>漢書地理志武陵郡縣丨丨應劭/注酉水所出東入湘又唐書藝文</sub>  
<sub>志段成式丨丨雜爼三十卷陳氏書錄唐太常少卿段成式撰丨/丨雜爼志聞見譎怪凡三十二𩔖大小二酉山多藏竒書故也玉</sub>  
<sub>海探逸典于丨丨/訪遺編于汲郡</sub>魯陽<sub>漢書地理志南陽郡縣丨丨有魯山古魯/縣御龍氏所遷淮南子丨丨公與韓遘難</sub>  
<sub>戰酣方暮援戈而麾之日為之反三舍竹書紀年劉累遷于丨丨/郭璞遊仙詩愧無丨丨德廽日向三舍江淹望荆山詩南關繞桐</sub>  
<sub>栢西岳出丨丨徐陵在北齊與楊僕射書夫一言所感凝暉照于/丨丨一志㝠通飛泉涌于疏勒又一統志水沉洞在慈利縣西酉</sub>  
<sub>水𤼵源于此經流丨/丨谷俗謂之丨丨迷</sub>襄陽<sub>漢書地理志南郡縣丨丨應劭注在丨/水之丨晉書宣帝紀帝曰丨丨水陸之</sub>  
<sub>衝禦宼要害不可棄也隋書經籍志丨丨耆舊記五卷習鑿齒撰/古今樂錄丨丨樂者宋隨王誕之所作也誕始為丨丨郡元嘉二</sub>  
<a id="KR3k0059_WYG_200-29a"></a><sub>十六年仍為雍州刺史夜聞諸女歌謠因而作之所以歌和中有/丨丨來夜樂之語也丨丨樂古辭朝𤼵丨丨城暮至大堤宿張祜</sub>  
<sub>題孟處士宅詩孟簡雖持節丨丨屬浩然段成式寄温飛卿牋紙/詩待將袍襖重抄了盡寫丨丨播掿詞温庭筠詩記得丨丨耆舊</sub>  
<sub>語不堪風景峴山碑皮日休詩殷勤莫笑丨丨住為愛南溪縮項/鯿程俱詩德公臥丨丨不踏官府塵蘇軾詩丨丨無事多春遊</sub>  
濟陽<sub>漢書地理志陳留郡縣丨丨東觀漢記光武以建平元年生/于丨丨縣光照一室北史邢邵傳除西兖州刺史在州有善</sub>  
<sub>政不營生産惟南兖糴粟就丨丨食之庾信賦丨丨忠壯身參未/將兄弟三人義聲俱唱按謂江子一子四子五也竇臮述書賦翩</sub>  
<sub>翩丨丨茂世希祥任樸無聞適俗不忘父輕而迅子凛而剛注/蔡景歴字茂世丨丨人陳度支尚書子徵字希祥陳中書令</sub>沔  
陽<sub>漢書地理志漢中郡縣丨丨蜀志諸葛亮傳景耀六年春/詔為亮立廟于丨丨水經注沔水又東逕丨丨故城南</sub>泥陽  
<sub>漢書地理志北地郡縣丨丨晉書傅休奕傳休奕北地丨丨人也/北征賦過丨丨而太息兮悲祖廟之不修李善注漢書曰班壹始</sub>  
<a id="KR3k0059_WYG_200-29b"></a><sub>皇之末避地于樓煩故丨丨有班氏之廟/徐陵傅大士碑銘族貴丨丨宗分蘭石</sub>桂陽<sub>漢書地理志丨丨/郡縣丨丨注桂水</sub>  
<sub>所出東北入湘干寳晉紀總論汎舟三峽介馬丨丨廣州記大庾/始安臨賀丨丨揭陽是為五嶺顔氏家訓山海經禹益所記而有</sub>  
<sub>長沙零陵丨丨諸暨後人所羼非本文也爾雅翼桂生丨丨是半/卷多脂者所謂板桂也釋皎然詩丨丨亦是神仙守又竹書紀年</sub>  
<sub>齊田期伐我東/鄙戰于丨丨</sub>建陽<sub>漢書地理志九江郡縣丨丨又東海郡縣丨/丨侯國又唐書地理志建州丨丨縣武徳四</sub>  
<sub>年置八年省入建安垂拱四年復置有武夷山又西征賦丨丨昌/陰北煥南平注長安里名又景福殿賦開丨丨則朱炎艶啟金光</sub>  
<sub>則清風臻注丨丨門在東又後漢書呂布傳布降操顧謂劉備曰/卿為坐上客䋲縛我急獨不可一言邪操笑曰縛虎不得不急乃</sub>  
<sub>命緩布縛劉備曰不可明公不見/呂布事丁丨丨董太師乎操頷之</sub>武陽<sub>漢書地理志東郡縣東丨/丨莽曰武昌應劭注丨水</sub>  
<sub>之丨也又泰山郡縣南丨丨應劭注武水所出南入泗又犍為郡/縣丨丨莽曰戢成王褒僮約牽牛販鵝丨丨買茶韓愈韋丹墓銘</sub>  
<a id="KR3k0059_WYG_200-30a"></a><sub>丨丨受業始于太師以官譲兄自待不疑又戰國策燕國有/勇士秦丨丨年十三殺人人不敢牾視按史記作秦舞陽</sub>湖陽  
<sub>漢書地理志南陽郡縣丨丨故廖國也水經注泚水逕丨丨縣故/城南竹書紀年曰楚共王㑹宋平公於丨丨者矣東城中有一碑</sub>  
<sub>似是樊重碑司馬彪曰仲山甫封于樊因國氏焉爰自比陽徙居/丨丨能治田殖至三百頃起廬舎髙樓連閣波陂灌注竹木成林</sub>  
<sub>六畜放牧魚蠃梨果/檀棘桑麻閉門成市</sub>畧陽<sub>漢書地理志天水郡丨丨道水經注隗/囂圍來歙于丨丨世祖詔曰桃花水出</sub>  
<sub>船槃皆至郁夷陳倉分部而進馮衍顯志賦陟雍畤而逍遙兮超/丨丨而不及韓愈權公墓碑周衰入楚為權氏楚滅徙秦而居天</sub>  
<sub>水丨/丨</sub>大陽<sub>漢書地理志河東郡縣丨丨呉山在西上有呉城周武/王封泰伯後于此是為虞公應劭注在丨河之丨水經</sub>  
<sub>注澗水出呉山東逕/丨丨城西入于河</sub>枝陽<sub>漢書地理志金城郡縣丨丨水經注逆/水又東逕丨丨故城南東南入于湟水</sub>  
沃陽<sub>漢書地理志雁門郡縣丨丨西部都尉治水經注/頽水又東逕丨丨縣故城南北俗謂之可不埿城</sub>圜陽<sub>漢書/地理</sub>  
<a id="KR3k0059_WYG_200-30b"></a><sub>志西河郡縣丨丨注此縣在圁水之陽按顔師古圜陰縣下注云/圜字本作圁縣在圁水之陰因以為名也王莽改為方陰則是當</sub>  
<sub>時已誤為圜字今有銀州銀/水即是舊名猶存但字變耳</sub>歴陽<sub>漢書地理志九江郡縣丨丨都/尉治淮南子丨丨之都一夕反</sub>  
<sub>而為湖輿地記丨丨山在和州孫呉天璽初丨丨山石文成字沈/炯望郢州城詩丨丨頓成浦東海果為田劉禹錫詩丨丨秋色正</sub>  
<sub>澄/鮮</sub>辰陽<sub>漢書地理志武陵郡縣丨丨三山谷辰水所出屈原九章/朝𤼵枉渚兮夕宿丨丨梁簡文帝詩登山想劍閣逗浦憶</sub>  
<sub>丨丨王昌齡詩沅/江流水到丨丨</sub>湞陽<sub>漢書地理志桂陽郡縣丨丨楊萬里詩挂/席上丨丨好山忽無數又丨丨峽詩丨丨</sub>  
<sub>佳絶冠/南蠻</sub>筑陽<sub>漢書地理志南陽郡縣丨丨故榖伯國注春秋云榖/伯綏來朝是也今襄州有榖城縣在丨水之丨汪道</sub>  
<sub>㑹墨賦論其地/則丨丨懷化</sub>易陽<sub>漢書地理志趙國縣丨丨注在丨水之丨/又謝朓江上曲丨丨春草出踟蹰日已暮</sub>都  
陽<sub>漢書地理志東海郡縣丨丨侯/國應劭注春秋齊人遷陽是</sub>堵陽<sub>漢書地理志南陽郡縣丨/丨韋昭注堵音者亦作赭</sub>  
<a id="KR3k0059_WYG_200-31a"></a><sub>陽南都賦於其陂澤則/有鉗盧玉池丨丨東陂</sub>耒陽<sub>漢書地理志桂陽郡縣丨丨注在丨/水之丨蜀志龎統傳先主領荆州統</sub>  
<sub>以從事守丨丨令在縣不治免官呉將魯肅遺先主書曰龎/士元非百里才也諸葛亮亦言之先主見與善譚大器之</sub>栩陽  
<sub>漢書藝文志别丨丨賦五篇注栩音/詡庾信詩丨丨離别賦臨江愁思歌</sub>橫陽<sub>漢書張良傳良說項梁/曰君已立楚後而韓諸</sub>  
<sub>公子丨丨君成賢可立為王益𣗳黨梁使良求韓成立為韓王臣/良為韓司徒又晉書地理志臨海郡統丨丨縣陳陶詩亂山滄海</sub>  
<sub>曲中有/丨丨道</sub>佐陽<sub>漢書董仲舒傳天使陽出布施於上而主嵗功使陰/入伏於下而時出丨丨晉書樂志夾鍾者夾佐也謂</sub>  
<sub>陰德丨丨/而出物也</sub>衆陽<sub>漢書孔光傳日者丨丨之宗至尊之象西溪叢語/日者丨丨之母月者太陰之精潮隨日而應月依</sub>  
<sub>陰而/附陽</sub>歐陽<sub>漢書儒林傳伏生治尚書授丨丨生生授兒寛寛授丨/丨生子世世相傳至曽孫髙子陽博士髙孫地餘以太</sub>  
<sub>子中庶子授太子後為博士論石渠由是尚書世有丨丨氏學唐/書宰相世系表丨丨氏出自姒姓夏少康庶子封於㑹稽至越王</sub>  
<a id="KR3k0059_WYG_200-31b"></a><sub>無疆為楚所滅無疆子蹄更封於烏程丨餘山之丨為丨丨亭侯/遂以為氏竇臮述書賦出自三公一家靣首丨丨在焉不顧其醜</sub>  
<sub>學有大小夏侯書有大小丨丨父掌邦禮子居廟堂注丨丨詢官/至太常少卿子通亦能繼美拜納言呂温詩道州城北丨丨家去</sub>  
<sub>郭千里占烟霞蘇軾詩不似丨丨/子空留六一泉按謂丨丨修也</sub>曹陽<sub>漢書陳勝傳周文走出關/止屯丨丨後漢書郡國志</sub>  
<sub>𢎞農郡𢎞農縣有丨丨/亭注曹公改曰好陽</sub>好陽<sub>見/上</sub>不陽<sub>漢書敘傳炎炎/燎火光允丨丨</sub>羛陽<sub>後漢書/光武帝</sub>  
<sub>紀帝自將征五校幸内黃大破五校于丨丨降之注丨丨聚名/屬魏郡世傳晉荀盈如齊逆女還卒於戲陽戲與羛同又複姓</sub>萌  
陽<sub>後漢書章帝紀詔三公曰方春生養萬物莩甲宜助丨丨/以育時物郭璞蟻賦感丨丨以潛歩兮知將雨而封穴</sub>鄗陽  
<sub>後漢書祭祀志光武即位於鄗/為壇營於丨之丨祭告天地</sub>感陽<sub>後漢書祭祀志注𤣥鳥丨丨/而至其來主為字乳蕃滋故</sub>  
<sub>重其至日因以用事爾雅翼鶴丨于丨故知夜半鸛感/於陰故知風雨鸛生鶴者㢲極成震極陰生陽之謂也</sub>滿陽<sub>後漢/書馬</sub>  
<a id="KR3k0059_WYG_200-32a"></a><sub>成傳世祖狥潁川以成為安集掾調守郟令及世祖討/河北成即棄官歩負追及于丨丨以成為期門從征伐</sub>守陽<sub>後漢/書朱</sub>  
<sub>穆傳穆因推災異奏記以勸戒梁冀曰/若修正丨丨摧折惡𩔖則福從之矣</sub>夜陽<sub>後漢書王允傳士孫/瑞曰自歲末以來太</sub>  
<sub>陽不照霖雨積時月犯執法彗孛仍見晝陰丨丨霧/氣交侵此期應促盡内𤼵者勝幾不可後公其圖之</sub>抱陽<sub>晉書禮/志萬物</sub>  
<sub>負陰而丨丨中氣以為和又名勝志丨丨山在滿城縣西境山勢/南拱内谷温和隆冬甚寒氷雪少積故曰丨丨眺𥙷之歸來子名</sub>  
<sub>緡城所居記為菴丨丨而圓之以/嬉晝倚南窓以寄傲也曰寄傲</sub>夀陽<sub>晉書地理志樂平郡統丨/丨縣又謝㓜度傳苻堅進</sub>  
<sub>屯丨丨列陣臨肥水㓜度等以精鋭八千渡水决戰堅中流矢衆/奔潰宵遁聞風聲鶴唳皆以為王師已至按此淮南郡所統之丨</sub>  
<sub>丨梁書裴邃傳邃十嵗能屬文善左氏春秋齊建武初刺史蕭遙/昌引為府主簿丨丨有八公山廟遙昌為立碑使邃為文甚見稱</sub>  
<sub>賞南史侯景傳先是大同中童謠曰青絲白馬丨丨來景求錦朝/廷所給青布及是皆用為袍采色尚青景乘白馬青絲為轡欲以</sub>  
<a id="KR3k0059_WYG_200-32b"></a><sub>應謠唐書藝文志裴均丨丨集十卷初學記宋武帝女丨丨公主/人日卧于含章殿簷下梅花落于額上成五出之花號為梅花粧</sub>  
<sub>劉丞落花詩剪綵誇/西苑成粧詫丨丨</sub>松陽<sub>晉書地理志臨海郡統丨丨縣又水經/洛水又東丨丨溪水注之玉海河南有</sub>  
<sub>丨丨/關</sub>旌陽<sub>晉書地理志南郡統丨丨縣圖經丨丨山在寧州獨峙/孤秀烟雲迴泊許真君曾遊焉上有丨丨觀蘇軾詩丨</sub>  
<sub>丨斬長蛟雷/雨移蒼灣</sub>祁陽<sub>晉書地理志零陵郡統丨丨縣陸雲贈顧驃騎/詩序有皇美丨丨也丨丨秉文之士駿𤼵其聲</sub>  
<sub>故能明照有呉入顯乎晉/國人美之故作是詩焉</sub>應陽<sub>晉書地理志零陵郡統丨丨縣東/界有鼻墟云象所封又越絶書計</sub>  
<sub>倪曰陰且盡之歲亟賣六畜貨財以益收五榖以丨丨之至也此/皆十倍者也白虎通十月謂之應鍾何言萬物丨丨而動下藏也</sub>  
<sub>埤雅月令仲夏曰鹿角觧仲冬曰麋角觧鹿以夏至隕角而應/陰麋以冬至隕角而丨丨陶潛詩御冬足大布麄絺以丨丨</sub>旣  
陽<sub>晉書地理志毘/陵郡統丨丨縣</sub>澧陽<sub>晉書地理志天門郡統丨丨/縣賈島詩今日丨丨非久住</sub>升陽<sub>晉書郭/璞傳丨</sub>  
<a id="KR3k0059_WYG_200-33a"></a><sub>丨未布隆陰仍積唐書天文志十一月一陽生而雲漢漸降退及/艮維始下接于地至斗建間復與列舍氣通踰析木津陰氣益降</sub>  
<sub>追及大辰丨丨之氣究而雲漢沉潛于東正之中閭丘冲詩丨丨/土潤氷渙川盈又作昇陽蘇舜欽丨丨殿故址詩昔在開元中此</sub>  
<sub>名丨/丨殿</sub>媒陽<sub>晉書葛洪傳飾嫫母之/篤陋求丨丨之美談</sub>景陽<sub>南史齊武裴皇后傳上數/遊幸諸苑囿載宮人從車</sub>  
<sub>宮内深隱不聞端門鼔漏聲置鐘于丨丨樓上應五鼔及三鼔宮/人聞鐘聲早起莊飾温庭筠詩丨丨粧罷瓊窓煖欲照澄明香歩</sub>  
<sub>嬾許渾金陵詩玉𣗳歌殘王氣終丨丨兵合戍樓空歐陽修黃楊/𣗳子賦丨丨之井對植䨇桐劉子翬詩丨丨鐘動曉寒清又水經</sub>  
<sub>注景元初年明帝愈崇宫殿雕飾觀閣取白石英及紫石英及五/色大石于太行榖城之山起丨丨山于芳林園𣗳松竹草木捕禽</sub>  
<sub>獸以充其中閭丘冲三月應詔詩藹藹華林巖巖丨丨又戰國策/丨丨救燕暮舎使左右司馬各營壁地已植表丨丨怒曰女所營</sub>  
<sub>者水皆至滅表此焉可以舎乃令徙明日水皆滅其表軍吏乃服/又晉書張協字丨丨鍾嶸詩評序陳思為建安之傑公幹仲宣為</sub>  
<a id="KR3k0059_WYG_200-33b"></a><sub>輔陸機為太康之/英安仁丨丨為輔</sub>邵陽<sub>南史韋叡傳魏中山王元英攻北徐州圍/刺史昌義之于鍾離武帝遣征北將軍曹</sub>  
<sub>景宗拒之次丨丨洲築壘相守未敢進帝怒詔叡㑹焉叡自合肥/旬日而至丨丨於景宗營前二十里夜掘長塹截洲為城比曉而</sub>  
<sub>營立元英驚曰是何神也魏人先于丨丨洲兩岸為兩橋𣗳柵數/百歩跨淮通道叡裝大艦使馮道根等為水軍㑹淮水暴長鬬艦</sub>  
<sub>競𤼵皆臨賊壘以小船載草灌之以膏從而焚其橋倐忽盡壞魏/人大潰又唐書地理志邵州丨丨郡本南梁州武德四年析潭州</sub>  
<sub>之丨/丨置</sub>顯陽<sub>北史儒林傳序永熙中孝武于丨丨殿詔祭酒劉廞講/孝經黃門李郁說禮記中書舎人盧景宣講大戴禮夏</sub>  
<sub>小正篇謝莊宣貴妃誄敬勤丨丨肅恭崇憲注路太后居丨丨殿/又魏都賦于前則宣明丨丨順德崇禮重闈洞出鏘鏘濟濟注宣</sub>  
<sub>明門前丨丨門丨/丨門前有司馬門</sub>吉陽<sub>北史魏宗室傳丨丨男比干道武族弟也/以司衛監討白澗丁零有功賜爵丨丨男</sub>  
<sub>又寰宇記三姑山在黟縣一名丨丨山有三小峯故名三姑丨丨/之水出焉又一統志吉水一名文江曲折于灘洲間狀若吉字故</sub>  
<a id="KR3k0059_WYG_200-34a"></a><sub>灘曰丨丨縣曰吉水又魏都賦其閭閻/則長夀丨丨永平思忠注四里名也</sub>乾陽<sub>隋書天文志令宇文/愷作候影分箭上水</sub>  
<sub>方器置東都丨丨殿前又薛能寄西蜀尚書詩丨丨知/己近臨坤自注太原府有丨丨門尚書自北都遷蜀</sub>棗陽<sub>隋書/地理</sub>  
<sub>志舂陵郡統丨丨縣舊曰廣昌仁夀元/年改名玉海京西路軍二丨丨光化</sub>永陽<sub>隋書地理志零陵郡/統丨丨縣舊曰營陽</sub>  
<sub>梁改名焉置丨丨郡平陳郡廢又唐書地理志滁州丨丨郡武德/三年析揚州置丨丨縣景龍三年析清流置王禹偁寒食詩丨丨</sub>  
<sub>溪水綠琅/琊山色青</sub>谷陽<sub>唐書地理志亳州真源縣本丨丨乾封元年更名/載初元年曰仙源神龍元年復曰眞源有老子祠</sub>  
<sub>天寶二年/曰太清宫</sub>潮陽<sub>唐書地理志潮州丨丨郡蘇軾海市詩丨丨太守/南遷歸喜見石廩堆祝融虞集詩丨丨遷客憶留</sub>  
<sub>衣/</sub>符陽<sub>唐書地理志集州丨丨郡武徳元年析梁州之難江巴州/之丨丨長池白石置又山海經丨丨之山多怪雨雲風之</sub>  
<sub>所出也文同石姥賦吾聞懐澤之與丨丨兮亦/有石為牛鼓彼民釁而擊之兮常以旱而取雨</sub>汧陽<sub>唐書地理志/隴州丨丨郡</sub>  
<a id="KR3k0059_WYG_200-34b"></a><sub>本隴東郡義寧二年析扶風郡之汧源丨丨南由安定郡之華亭/置天寳元年更郡曰丨丨一統志鳳翔府丨丨縣本漢隃麋縣地</sub>  
滏陽<sub>唐書地理志惠州丨丨縣望元和郡國志滏水出磁州丨丨/縣鼓山亦名釡山泉源奮湧若釡水之湯湯故以滏名之</sub>  
潭陽<sub>唐書地理志敘州丨丨郡本巫州天授二年曰沅州開/元十三年以沅原聲相近復為巫州大厯五年更名</sub>伊陽  
<sub>唐書職官志丨丨監掌采伐/材木六典丨丨監在丨丨縣</sub>常陽<sub>唐書藝文志黃帝式用丨丨經/一卷又山海經大荒之中有山</sub>  
<sub>名曰丨丨之山日月所入又洪範五行傳旱/所謂丨丨不謂丨丨而謂旱者以為災也</sub>還陽<sub>唐書藝文志丨/丨子大還丹金</sub>  
<sub>虎白龍/論一卷</sub>汝陽<sub>唐書三宗諸子傳讓皇帝憲子璡眉宇秀整性謹潔/善射帝愛之封丨丨王水經注潁水又南過丨丨縣</sub>  
<sub>北又爾雅河有雍汝有濆然則濆者汝别也故其下夾水之邑猶/流丨丨之名按漢書作女陽屬汝南郡杜甫詩丨丨讓帝子眉宇</sub>  
<sub>眞天人又飲中八仙歌丨丨三斗始朝/天温庭筠詩亭臯丨丨道風雪穆陵關</sub>沭陽<sub>唐書李聽傳帝討李/師道出聽楚州刺史</sub>  
<a id="KR3k0059_WYG_200-35a"></a><sub>淮南兵綿弱鄆人素易之聽日整勒士皆奮即掩賊不/虞趨漣水破丨丨絶龍沮堰遂取海州攻朐山降之</sub>在陽<sub>唐書/裴度</sub>  
<sub>傳度言頤養之道當順適時候則六氣平和道家法春夏早起取/雞鳴時秋冬晏起取日出時蓋丨丨勝之以陰在陰勝之以陽</sub>  
涔陽<sub>唐書楊收傳丨丨耕得古鐘髙尺餘收扣之曰此姑洗角也/旣劀拭有刻在兩欒果然楚辭望丨丨兮極浦横大江以揚</sub>  
<sub>靈張曙擊甌樓賦序潺湲下/隴底之泉嗚咽上丨丨之櫓</sub>宣陽<sub>唐書郭震傳震字元振少雄邁/及貴居處儉約建宅丨丨里未</sub>  
<sub>嘗一至諸院廐自朝還對親欣欣退就室儼如也距國初仕至宰/相而親具者惟元振云又水經注渠水自銅駝街東逕司馬門自</sub>  
<sub>此南直丨丨門逕緯通逹皆列馳道徃來之禁/一同兩漢又阮侃詩早𤼵温泉廬夕宿丨丨城</sub>迎陽<sub>宋史神宗紀/熙寜七年司</sub>  
<sub>天監呈新製渾儀浮漏於丨丨門帝召輔臣觀之又梁簡文/帝南郊頌配天道尊丨丨義重王安石詩幽鳥丨丨語啾啷</sub>干陽  
<sub>宋史季陵傳建炎三年滛雨詔求直言陵言將帥之權太盛有以/丨丨官寺之習未革有以丨丨韓愈詩天行失其度陰氣來丨丨</sub>  
<a id="KR3k0059_WYG_200-35b"></a><sub>干亦作奸盧肇漢隄詩/陰沴丨丨來暴于襄</sub>嵩陽<sub>宋史韓丕傳丕有志操讀書於驪山/丨丨唐㑹要永淳元年七月造奉天</sub>  
<sub>宫于丨山之丨文明元年改為丨丨觀李白送楊山人歸丨丨詩/我有萬古宅丨丨玉女峯杜甫詩獨臥丨丨客三違潁水春李商</sub>  
<sub>隱詩秋風動地黃雲暮歸去丨丨尋舊師于武陵詩應戀丨丨住/丨丨饒古松張詠詩丨丨峯底洞中天嵩亦作崧水經注潁水又</sub>  
<sub>東五渡水注之導源崇髙縣東北太室東谿縣漢武帝置以奉太/室山俗謂之丨丨城春夏雨泛水自山頂迭相灌澍崿流相承為</sub>  
<sub>二十八浦蘇軾詩/待向丨丨求水竹</sub>居陽<sub>逸周書王曰自洛汭延于伊汭丨丨無固/其有夏之居史記自序律居陰而治陽歴</sub>  
<sub>丨丨而/治陰</sub>海陽<sub>逸周書丨丨大蟹注丨水之丨一蟹盈車又史記蘇/秦傳楚東有夏州丨丨又漢書地理志遼西郡縣丨</sub>  
<sub>丨又唐書李渤傳渤為桂管觀察使桂有灕水出丨丨山秦鑿為/漕馬援復治以通餽後渠廞淺渤浚舊道鄣泄有宜舟楫利焉九</sub>  
<sub>域志丨丨山在/興安靈州界</sub>微陽<sub>逸周書十有一月丨丨動于黃泉陰降慘于/萬物說文水有丨丨之氣至柔而能攻堅又</sub>  
<a id="KR3k0059_WYG_200-36a"></a><sub>晉書地理志上庸郡統丨丨縣又秋興賦何丨丨之短晷覺凉夜/之方永杜牧題齊安城樓詩嗚軋江樓角一聲丨丨瀲瀲落寒汀</sub>  
<sub>喻鳬詩細雨猿啼枿丨丨鷺起灘/伍喬詩積靄沉諸壑丨丨在半峰</sub>區陽<sub>逸周書丨丨以鼈封鼈封/者若彘前後有首注丨丨</sub>  
<sub>戎/名</sub>晳陽<sub>尚書大傳虞傳曰東嶽陽伯之樂/舞侏離其歌聲比余謠名曰丨丨</sub>招陽<sub>尚書大傳自羲和/後分置八伯舜即</sub>  
<sub>位元祀廵狩每至其方各貢兩伯之樂伯/夷為陽伯樂舞侏離歌曰丨丨注舞曲名</sub>杻陽<sub>山海經丨丨之山/其陽多赤金其陰</sub>  
<sub>多白/金</sub>碧陽<sub>山海經孟子之山其上有水/出焉名曰丨丨其中多鱣鮪</sub>![KR0146](https://raw.githubusercontent.com/kanripo/KR-Gaiji/master/images/KR0146.png)陽<sub>山海經丨丨之山其/木多椶柟豫章按![KR0146](https://raw.githubusercontent.com/kanripo/KR-Gaiji/master/images/KR0146.png)</sub>  
<sub>音/㫖</sub>隅陽<sub>山海經丨丨之山其上/多金玉其下多青臒</sub>丑陽<sub>山海經丨丨之/山其上多椆椐</sub>列陽<sub>山海經/朝鮮在</sub>  
<sub>丨丨東海北山/南丨丨屬燕</sub>聶陽<sub>山海經濛水出漢/陽西入江丨丨西</sub>嘄陽<sub>山海經丨丨國在北/朐之西其為人人靣</sub>  
<sub>長脣黑身有毛反踵見人笑亦笑左手操管羽獵賦蹈飛豹羂丨/丨注丨丨即狒狒也與梟同又淮南子山出丨丨水生罔象木生</sub>  
<a id="KR3k0059_WYG_200-36b"></a><sub>畢方井/生墳羊</sub>蜀陽<sub>竹書紀年我師/伐趙圍丨丨</sub>瑕陽<sub>竹書紀年八年入河水於圃田/又為大溝而引圃水丨丨人自</sub>  
<sub>秦導岷山青/衣水來歸</sub>制陽<sub>管子陰則能丨丨/矣静則能制動矣</sub>至陽<sub>莊子至陰肅肅丨丨赫/赫又席䕫冬日可愛賦</sub>  
<sub>冬為窮節/日為丨丨</sub>炙陽<sub>莊子陽蒸陰為/霞陰丨丨為虹</sub>迷陽<sub>莊子丨丨迷陽無傷吾行注/猶亡陽也亡陽任獨不蕩于</sub>  
<sub>外則吾行全矣又注荆楚有草叢生修條野人呼為/丨丨其膚多㓨眺𥙷之詩春風九軌道無我丨丨跡</sub>强陽<sub>莊子彼/來則我</sub>  
<sub>與之來彼徃則我與之徃/彼丨丨則我與之丨丨</sub>殷陽<sub>莊子天根㳺于丨/丨至蓼水之上</sub>色陽<sub>呂氏春秋/得時之麻</sub>  
<sub>必芒以長疎/節而丨丨</sub>背陽<sub>淮南子東北為報德之維西南為丨丨之維爾/雅翼萬物麗於土而欵冬獨生於冰下百草榮</sub>  
<sub>於春而欵冬獨榮于雪中以况附陰丨丨為小人之𩔖又髙麗人/作人參讚曰三椏五葉丨丨向陰欲來求我椵木相尋陸龜䝉詩</sub>  
<sub>南榮方好丨丨眠又劉禹錫何卜賦子首圓而足/方予腹陰而丨丨胡形象之有肖而變化之殊常</sub>積陽<sub>淮南子丨/丨之熱氣</sub>  
<a id="KR3k0059_WYG_200-37a"></a><sub>生火火之精者為日積陰之寒氣生水水之精者為月又積陰則/沉丨丨則飛陰陽相接乃能成和素問丨丨為天故天者清陽也</sub>  
<sub>物理論天者旋也均也丨丨純剛其體㢠廻旋羣生之所大仰爾雅/翼春秋說題辭雞為丨丨南方之象火陽精物炎上故陽出雞鳴</sub>  
<sub>以𩔖感也陸機詩大火貞朱光丨/丨熙自南李嶠詩丨丨纏首夏</sub>墜陽<sub>淮南子大怒破/陰大喜丨丨</sub>入陽<sub>春秋/繁露</sub>  
<sub>春出陽而入陰/秋出陰而丨丨</sub>任陽<sub>春秋繁露天之道丨丨不任/陰王者之道任徳不任刑</sub>起陽<sub>春秋繁露/欲致雨則</sub>  
<sub>動陰而起陰欲止/雨則動陽而丨丨</sub>右陽<sub>春秋繁露天數丨丨而/不右陰務德而不務刑</sub>疏陽<sub>春秋繁露天/無樂氣亦何</sub>  
<sub>以丨丨而夏養長天無哀/氣亦何以激陰而冬閉藏</sub>測陽<sub>太𤣥經夜則測/陰晝則丨丨</sub>女陽<sub>越絶書丨丨/亭者勾踐入</sub>  
<sub>官於呉夫人從道産女此亭養/於李鄉勾踐勝呉更名丨丨</sub>老陽<sub>急就篇丨丨葉徧櫟門揭注/丨丨氏左傳周有丨丨子又</sub>  
<sub>柳宗元與劉禹錫論易/書丨丨數九老陰數六</sub>處陽<sub>道德指歸論畏响而叩金响愈/我應惡影而丨丨影益我從</sub>旅陽  
<a id="KR3k0059_WYG_200-37b"></a><sub>周七律記統氣/𩔖物丨丨宣氣</sub>近陽<sub>釋名丘髙曰陽/丘體髙丨丨也</sub>玉陽<sub>參同契淮南鍊秋石丨/丨嘉黃芽又輿地志丨</sub>  
<sub>丨山在文昌林木/青翠邑之主山也</sub>雄陽<sub>參同契天地搆其精日月相撢/持丨丨播𤣥施雌陰化黃包</sub>侵陽<sub>參同/契水</sub>  
<sub>盛坎丨丨火/衰離畫昬</sub>習陽<sub>水經注潁水又東過西華縣北北有丨丨城繆/襲神芝讚青龍元年神芝産於長平之丨丨其</sub>  
<sub>色丹紫其/質光耀</sub>鹹陽<sub>水經注次水出髙平縣/西南六十里丨丨山</sub>㶏陽<sub>水經注潁水又/東逕丨丨城南</sub>津陽  
<sub>水經注榖水又南東屈逕丨丨門南故津門也昔洛水泛泆漂害/者衆丨丨城門校尉將築以遏水諫議大夫陳宜止之曰王尊臣</sub>  
<sub>也水絶其足朝廷中興必不入矣水乃造門而退又張淵觀象賦/傅說登天而乘尾奚仲託精於丨丨自注奚仲四星在天津北水</sub>  
<sub>北曰陽在河北故曰丨丨也又鄭嵎丨丨門詩序/丨丨門者華清宮之外闕南扄禁闈北走京邑</sub>面陽<sub>水經注林/邑城内石</sub>  
<sub>山順淮丨丨開東向殿飛檐鴟尾青璅丹墀榱題桷椽/多諸古法謝靈運山居賦寒風兮搔屑丨丨兮常熱</sub>漯陽<sub>水經/注歴</sub>  
<a id="KR3k0059_WYG_200-38a"></a><sub>北漯陰城南伏琛謂之丨丨/城南有魏沇州刺史劉岱碑</sub>絳陽<sub>水經注晉悼公謀去故絳欲居/郇瑕因魏獻子言遂居新田即</sub>  
<sub>丨丨也蓋在丨澮之丨潘岳闗中詩丨丨之/粟浮於渭濵注謂運丨丨之粟以賑闗中也</sub>綏陽<sub>水經注諸葛亮/與兄瑾書曰有</sub>  
<sub>丨丨小谷雖山崖絶重谿水縱橫難用行軍者邏/候徃來要道通人今使前軍斫治此道以向陳倉</sub>修陽<sub>水經注淅/水出淅縣</sub>  
<sub>西北𢎞農盧氏縣大蒿山/南流逕丨丨縣故城北</sub>潕陽<sub>水經注葉陂水乘逕丨丨縣故/城北按漢書地理志作無陽</sub>濄  
陽<sub>水經注濄水又東南逕/丨丨城北側臨濄水</sub>浦陽<sub>水經注丨丨江水又東流南屈又/東㢠廻北轉逕剡縣東經典釋文韋</sub>  
<sub>昭曰三江謂呉松江錢唐江丨丨江也謝惠連詩/昨𤼵丨丨汭今㝛浙江湄李白詩沙路丨丨月</sub>房陽<sub>水經注滍/水又東丨</sub>  
<sub>丨川水注之水出南陽雉/縣西丨丨川北流注於滍</sub>鹽陽<sub>水經注廩君東土舟至丨丨有神/女暮輒來宿旦化為蟲羣飛蔽日</sub>  
<sub>廩君因伺便射殺之今有鹽石即丨丨石也眺𥙷之/七述乍疑丨丨之神翳兮與羣蟲朝飛而蔽天日</sub>霍陽<sub>水經注/汝水之</sub>  
<a id="KR3k0059_WYG_200-38b"></a><sub>右有丨丨聚汝水逕其北/東合丨丨山水水出南山</sub>降陽<sub>易稽覽圗丨丨為風/丨丨之動不鳴條</sub>布陽<sub>春秋運/斗樞北</sub>  
<sub>斗七星居陰/丨丨故稱北</sub>羣陽<sub>春秋説題辭天丨丨之精合為太一分為殊名/漢書郊祀志使有司奉祀南郊髙帝配而望丨</sub>  
<sub>丨/</sub>含陽<sub>春秋說題辭雲之為言運也觸石而起謂之雲丨丨而起/以精運也漢書律歴志林鍾為地統律長六寸六者所以</sub>  
<sub>丨丨之施嵇康詩丨丨吐英履霜不衰/呉均八公山賦盤桓基固丨丨藏霧</sub>體陽<sub>白虎通南面之君丨/丨而行陽道不絶張</sub>  
<sub>衡靈憲天成于外/而丨丨故圓以動</sub>象陽<sub>白虎通樂者陽也陽倡始故言作禮者陰/也陰制度於陽故言制樂丨丨禮象陰也</sub>  
<sub>又内圓丨丨外直為陰外牙/而内凑象聚㑹也故謂之琮</sub>尊陽<sub>白虎通心所以為禮何心火之/精也南方丨丨在上卑陰在下</sub>  
<sub>禮有尊卑故心象/火色赤而銳也</sub>盛陽<sub>白虎通南方者火也丨丨承動故其臭焦/論衡雷太陽激氣也何以明之正月陽動</sub>  
<sub>故正月始雷五月丨丨故五月雷迅夏侯湛薺賦含丨丨而弗萌/在太陰而斯育子夜歌赫赫丨丨月無儂不握扇雲笈七籖丨丨</sub>  
<a id="KR3k0059_WYG_200-39a"></a><sub>不能榮枯朽上/智不能移下愚</sub>祭陽<sub>呉越春秋越王/立東郊以丨丨</sub>靈陽<sub>抱朴子橫海有魚抱/大𣗳能語精名丨丨</sub>潛  
陽<sub>管輅别傳蔡元才有清才在衆人中言本聞卿作狗何意/為龍輅言丨丨未變非卿所知焉有狗耳得聞龍聲乎</sub>州陽  
<sub>荆州記龎德公居漢之陰司馬德/操宅丨之丨望衡對宇歡情日接</sub>洞陽<sub>王孚安成記丨丨山州從/事黃仁覽全家於此上昇</sub>  
<sub>仁覽旌陽令許遜壻也白玉上經第二十四洞丨丨山周廻一百/十里名丨丨隱觀之天在潭州長沙縣又唐太宗聖教序明陰丨</sub>  
<sub>丨賢哲罕窮其數又趙嘏詩若到/天台丨丨觀葛洪丹井在雲涯</sub>元陽<sub>王孚安成記復山在永新/上有二石室距二十里有</sub>  
<sub>石廊去石廊十里乃丨丨洞也雲笈/七籖第七闗星名曰丨丨神曰天關</sub>養陽<sub>素問夫四時陰陽者萬/物之根本也所以聖人</sub>  
<sub>春夏丨丨秋冬養陰以從其根/故與萬物沈浮於生長之時</sub>惡陽<sub>禽經鶴愛/陰而丨丨</sub>冲陽<sub>葬經水積土/聚丨丨和陰</sub>  
<sub>土厚水深鬱草茂林/貴若千乘富如萬金</sub>精陽<sub>梁元帝纂要六月為丨丨又五燈㑹元/同安院常察師曰丨丨不剪霜前竹水</sub>  
<a id="KR3k0059_WYG_200-39b"></a><sub>墨徒誇/海上龍</sub>瀏陽<sub>元和郡國志潭州丨丨縣本漢長沙縣地呉置丨/丨因縣南丨丨水為名隋平陳廢景龍二年復置</sub>盧  
陽<sub>元和郡國志錦州丨丨郡丨丨縣垂拱/三年與州同置在盧水口因以為名</sub>灌陽<sub>元和郡國志永州/丨丨縣本漢零陵</sub>  
<sub>縣地上元二年置灌水/在縣西南一百二里</sub>蘋陽<sub>杜陽編元載芸暉堂有池以文石砌/岸中有丨丨花亦𩔖於白蘋其花紅</sub>  
<sub>而且大/如牡丹</sub>羅陽<sub>南粤志丨丨山在靈山山極髙大陟其巔往返/盡二日力山峙縣東日出必先炤故曰丨丨</sub>飛陽  
<sub>太平廣記李八百合九華丹成去遊五嶽十洞二百餘年於海上/遇丨丨君授水下之道還歸山鍊藥成又去數百年或隱或顯遊</sub>  
<sub>於市/朝</sub>鎮陽<sub>夢溪筆談丨丨池苑之盛冠於諸鎮乃王鎔時海子/園也鎔嘗館李振威於此亭館尚是舊物皆甚壯麗</sub>驕  
陽<sub>郭熙畫格早春曉烟丨丨初蒸晨光欲動曉山如翠杜甫詩三/伏日已過丨丨化為霖韓愈詩滯雨膏腴濕丨丨氣候溫蘇軾</sub>  
<sub>乞封太白山神狀破丨丨/於鼎盛起二麥於垂枯</sub>紫陽<sub>事文𩔖聚丨丨眞人周義山字季/通汝陰人也入蒙山遇羡門子乞</sub>  
<a id="KR3k0059_WYG_200-40a"></a><sub>長生訣羡門子曰子名在丹臺石室之中何憂不仙茅山志丨丨/觀乃許長史宅七十二福地之一許渾詩丨丨山下是吾廬又丨</sub>  
<sub>丨收术訪三茅馬戴詩心懸赤城嶠志向丨丨君又方回丨丨書/院記丨丨山去古歙郡之南門五里而近故待制侍講贈太師徽</sub>  
<sub>國文公先生郡人也合山與人稱曰丨丨夫子若/洙泗先聖然此書院之所以作而名之曰丨丨也</sub>鳳陽<sub>玉海學士/院上東郊</sub>  
<sub>青城殿門名東門曰丨丨西門曰安福又溫/庭筠詩積潤初銷碧草生丨丨晴日帶雕輪</sub>信陽<sub>玉海湖北路軍/四丨丨夀昌漢</sub>  
<sub>陽荆門又江賦出丨丨而長邁淙大壑與沃焦注臧/榮緒晉書建平郡有信陵縣丨丨即丨陵之丨也</sub>寥陽<sub>玉海淳/熙八年</sub>  
<sub>御書平江府天慶觀三清殿曰金闕丨/丨寶殿歐陽徹詩尋真曽到丨丨殿</sub>向陽<sub>梅譜笑春丨丨蓓蕾/珠聯閑居賦蘘荷依</sub>  
<sub>陰時藿丨丨謝靈運山居賦丨丨則在寒而納煦靣陰則當暑而/含雪張九齡詩塲藿已成嵗園葵亦丨丨元稹詩丨丨偏曬羽依</sub>  
<sub>岸小游鱗韓偓詩中酒丨丨/成美睡惜花衝雨覺㣲寒</sub>半陽<sub>輿地志江乘縣南有丨丨泉半/冷半熱陽修有詩云江南龍節</sub>  
<a id="KR3k0059_WYG_200-40b"></a><sub>水為鄉水不純陰人丨丨一片/湖光共深淺兩般泉脉異溫凉</sub>麗陽<sub>輿地志丨丨山在麗水髙六/百丈上有龍潭石室天井</sub>  
晞陽<sub>一統志涵暉谷在廣東英德縣鳴絃峯下谷有丨丨島飛霞/嶺凌烟嶂夢弼巖桃花洞皆勝境也又嵇康詩抗首潄朝露</sub>  
<sub>丨丨振羽儀盧諶贈劉琨詩禀澤洪榦丨丨豐條支遁詩丨/丨熙春圃悠緬歎時往張九齡詩丨丨人似露觧慍物從風</sub>占陽  
<sub>一統志丨丨山在青田山上/叢生小竹巨葉其實可為糧</sub>嚴陽<sub>一統志丨丨山在武寧/昔丨丨尊者結菴其中</sub>遮陽<sub>一/統</sub>  
<sub>志丨丨山在岷州衛城東一百/二十里以日景為山所蔽也</sub>慶陽<sub>一統志陜西丨丨府周之先/不窋所居號北豳春秋時為</sub>  
<sub>義渠戎國宋為環慶路政和中陞/丨丨軍節度宣和初又陞丨丨府</sub>雷陽<sub>一統志雷州府郡名丨丨/郡在丨水之丨故名或謂</sub>  
<sub>雷聲近在/簷宇之間</sub>凃陽<sub>一統志丨丨城在清源縣東晉祁氏邑/魏獻子以知徐吾為凃水大夫謂此</sub>斜陽<sub>雲南/志㸃</sub>  
<sub>蒼山十九峯一曰丨丨峯又杜牧詩秋草樊川路丨丨覆盎門又/暮靄生深𣗳丨丨下小樓劉滄詩雁呌丨丨背塞雲韓偓半醉詩</sub>  
<a id="KR3k0059_WYG_200-41a"></a><sub>西樓悵望芳菲節處處丨丨草似苔殷文圭詩疎雨烟華潤丨丨/細彩勻歐陽修詩朱欄明綠水古柳照丨丨蘇軾詩縹緲朱樓人</sub>  
<sub>丨丨半疎簾朱子詩/笑指丨丨天外山</sub>渚陽<sub>髙唐賦水蟲盡/暴乘丨之丨</sub>凉陽<sub>古樂府石留辭石/留丨丨凉石水流</sub>  
<sub>為沙/錫</sub>荆陽<sub>揚雄荆川箴杳杳/巫山在丨之丨</sub>鮮陽<sub>揚雄趙充國贊天子命我從之/丨丨注討罕羌于丨水之丨也</sub>  
箕陽<sub>馮衍顯志賦軔吾車于/丨丨兮秣吾馬于潁滸</sub>運陽<sub>蔡邕祝社文乾坤/交泰太簇丨丨</sub>乍陽<sub>洛神賦/神光離</sub>  
<sub>合乍陰/丨丨</sub>蘄陽<sub>潘朂九錫文丨丨之役/橋蕤授首注蘄縣屬沛</sub>登陽<sub>應瑒楊柳賦赴陽春之/和節植纎桞以承凉攄</sub>  
<sub>豐節而廣布紛/鬱勃以丨丨</sub>陟陽<sub>孫楚有征西官屬/送于丨丨候詩</sub>羲陽<sub>陸雲詩丨丨趣駕炎/華電征謝朓杜若賦</sub>  
<sub>承丨丨之光景/庶無悲于轉蓬</sub>悠陽<sub>秋興賦天晃朗以彌髙兮日/丨丨而浸微注丨丨日入貎</sub>時陽<sub>笙賦丨丨/初煖臨川</sub>  
<sub>送/離</sub>翔陽<sub>海賦大明鑣轡于金樞之/穴丨丨逸駭于扶桑之津</sub>餘陽<sub>楊泉蠶賦東愛/日景而望丨丨</sub>遏陽<sub>嵇含/羽扇</sub>  
<a id="KR3k0059_WYG_200-41b"></a><sub>賦呉楚之士多執鶴翼以為扇雖/曰出自南鄙而可以丨丨隔暑</sub>泉陽<sub>江賦峨眉為丨丨之揭玉/壘作東别之標注益州陽</sub>  
<sub>泉縣蜀分綿竹立/丨丨即陽泉也</sub>棲陽<sub>郭璞巫咸山賦禽鳥丨丨/以晨鳴熊虎屈陰而夕嘷</sub>隆陽<sub>郭璞鹽池/賦丨丨映</sub>  
<sub>而不焦洪涔/沃而不長</sub>崑陽<sub>庾闡遊仙詩乘彼六氣/渺茫輜駕赤水丨丨</sub>魚陽<sub>湛方生遊園咏對/荆門之孤阜傍丨</sub>  
<sub>丨之/秀岳</sub>凝陽<sub>支遁五月長齋詩炎精/育仲氣朱離吐丨丨</sub>蓲陽<sub>鮑照芙蓉賦單丨丨之/妙手測滮池之清姿</sub>水  
陽<sub>江淹赤虹賦赩赫山頂炤燎丨丨徐鉉/和明道人詩聞道經行處山前與丨丨</sub>初陽<sub>唐太宗詩條風開/律動丨丨楊萬里</sub>  
<sub>詩又有丨丨動管灰又溫庭筠詩丨丨到古/寺㝛鳥起寒林蘇軾詩却怕丨丨生眼纈</sub>幽陽<sub>陳子昂詩微月/生西海丨丨始</sub>  
<sub>代/昇</sub>臨陽<sub>駱賓王秋雲詩泛斗/瑶光動丨丨瑞色明</sub>負陽<sub>張九齡荔枝賦乃作酸/于此裔爰丨丨以從宜</sub>韶陽<sub>韋/元</sub>  
<sub>旦詩九重樓閣半山斜四望丨丨春未/賖又韓愈詩丨丨李太守髙歩凌雲烟</sub>頽陽<sub>王泠然初月賦望丨/丨之初落見凝月之</sub>  
<a id="KR3k0059_WYG_200-42a"></a><sub>孤/生</sub>早陽<sub>韋濟詩陸海披晴雪千旂獵丨丨/方干詩羃羃復蒼蒼微和傍丨丨</sub>潓陽<sub>元結丨丨亭詩序/初得潓泉則為亭</sub>  
<sub>于泉上因開簷霤又得石渠泉渠相宜亭/更加好以亭在泉北故命之曰丨丨亭</sub>黔陽<sub>杜甫詩巫峽盤渦/曉丨丨貢物秋</sub>  
晩陽<sub>錢起詩微雨侵丨/丨連山半藏碧</sub>配陽<sub>陸贄月臨鏡湖賦/月丨丨含虛而明</sub>獨陽<sub>韓愈論權停/舉𨕖狀丨丨</sub>  
<sub>為旱獨/陰為水</sub>歊陽<sub>柳宗元界圍巖水簾詩丨/丨訝埀氷白日驚雷雨</sub>㳫陽<sub>柳宗元天對無營/以成丨丨而九</sub>納  
陽<sub>白居易詩醮壇北向宵/占斗寢室南開早丨丨</sub>晴陽<sub>温庭筠過華清詩澀浪涵瑶甃丨/丨上綵斿曹鄴詩丨丨照花影落</sub>  
<sub>絮浮/野翠</sub>晨陽<sub>許堯佐日再中賦曾泉/既逾異丨丨之杲杲</sub>豐陽<sub>王禹偁寄丨丨喻長官詩/七十年華鬢未霜道情偏</sub>  
<sub>稱宰/丨丨</sub>壯陽<sub>歐陽修詩丨丨當/用事大夏蒸炎歊</sub>闢陽<sub>余靖泐溪石室記雲/蒸霧積閉陰丨丨</sub>滍陽<sub>韓維/詩山</sub>  
<sub>窮遠川出始/見丨丨𣗳</sub>虛陽<sub>蘇軾詩丨丨作浮/漲客冷仍下墮</sub>謝陽<sub>楊萬里有雪小霽/順風過丨丨湖詩</sub>筠陽  
<a id="KR3k0059_WYG_200-42b"></a><sub>楊萬里詩去嵗衝炎橫/大江今年度暑臥丨丨</sub>旋陽<sub>虞集古劍賦丨丨/制陰物不忒兮</sub>欒陽<sub>陳旅瓊茅賦/序丨丨之野</sub>  
<sub>多芍藥人掇其芽以為蔬茹雄/武邢遵道始治之以代茗飲</sub>商陽<sub>方孝孺友筠軒賦忘情於漢/廷之寵避世於丨丨之山又</sub>  
<sub>禮記工尹丨丨與陳弃疾追呉師及之陳弃疾謂工尹丨丨曰王/事也子手弓而可手弓子射諸射之斃一人韔弓又及謂之又斃</sub>  
<sub>二人每斃一人揜其目止其御曰朝不坐燕不與殺/三人亦足以反命矣孔子曰殺人之中又有禮焉</sub>伯陽<sub>史記周/本紀周</sub>  
<sub>太史丨丨唐書宗室世系表耳字丨丨一字耼周平王時為太史/水經注猫谷水逕丨丨城南謂之丨丨川蓋李耳西入徃逕所由</sub>  
<sub>故山原畎谷徃徃播其名焉魏武帝樂府世言丨丨殊不知老赤/松王喬亦云得道阮籍詩園綺遁南嶽丨丨隱西戎張華詩丨丨</sub>  
<sub>為我誡檢跡投清軌又神仙傳魏丨丨性好道術作參同契五行/相𩔖凡三卷又南史文學傳徐丨丨字隱忍敏而好學家有史書</sub>  
<sub>所讀者近/三千卷</sub>孫陽<sub>楚辭驥躊躇于弊輦兮遇丨丨而得代王逸注丨/丨伯樂姓名也郭璞騊駼贊雖有丨丨終不在服</sub>  
<a id="KR3k0059_WYG_200-43a"></a><sub>袁宏三國名臣贊歎過丨丨放同賈屈李羣玉詩一緘垂露/到雲林中有丨丨念驥心曹唐病馬詩不遇丨丨不敢嘶</sub>子陽  
<sub>列子子列子窮容貎有飢色客有言之鄭丨丨者鄭丨丨即令官/遺之粟子列子出見使者再拜而辭又史記扁鵲傳扁鵲乃使弟</sub>  
<sub>子丨丨厲鍼砥石取外三陽五㑹又後漢書公孫述傳述字丨丨/又馬援傳謂隗囂曰丨丨井底蛙耳而妄自尊大不如專意東方</sub>  
<sub>胡曾詩自古山河歸聖主丨丨虛共漢家爭又呉錄彭循字丨丨/建國二年海賊據呉太守令循與賊見相陳說利害應時散去民</sub>  
<sub>歌曰頼遇賢/令彭丨丨</sub>申陽<sub>史記項羽紀瑕丘丨丨者張耳嬖臣也先下/河南迎楚河上故立丨丨為河南王都雒陽</sub>秦  
陽<sub>史記貨殖傳田農拙/業而丨丨以葢一州</sub>李陽<sub>晉書王衍傳衍妻郭氏好干預人事/衍患之而不能禁時有鄉人幽州刺</sub>  
<sub>史丨丨京師大俠也郭氏素憚之衍謂郭曰非但我言卿不可丨/丨亦謂不可郭氏為之小損蘇軾詩不須戚戚如馮衍便與時時</sub>  
<sub>説丨丨又晉中興書石勒與丨丨毎爭漚麻池共相撲打勒既貴/召陽酒酣宣陽謂曰孤徃數得卿老拳卿亦快得孤毒手韓愈鬬</sub>  
<a id="KR3k0059_WYG_200-43b"></a><sub>雞聯句毒手飽丨丨神槌困朱亥又唐書蕭頴士傳穎士樂聞人/善以推引後進為己任如丨丨李幼卿皇甫冉陸渭等數十人由</sub>  
<sub>奬目皆為名士/天下推知人</sub>  
岷山陽<sub>書丨丨之丨至于衡山孔傳岷山江/所出在梁州衡山江所經在荆州</sub>日月陽<sub>詩丨丨丨止/女心傷止鄭</sub>  
<sub>箋十月為陽婦人思望其/君子陽月之時已憂傷矣</sub>南山陽<sub>詩殷其靁在/丨丨之丨</sub>樂由陽<sub>禮記丨丨/丨來者也</sub>  
<sub>禮由陰作者也陰/陽和而萬物得</sub>求諸陽<sub>禮記故祭丨丨陰丨之義也殷人先丨/丨丨周人先求諸陰疏殷人尚聲謂先</sub>  
<sub>奏樂也聲是陽是先求陽之義也周人尚臭先灌/是先求陰也周禮春官籥章注迎暑以晝丨丨丨</sub>坐為陽<sub>禮記請/席何鄉</sub>  
<sub>請衽何趾疏席坐席衽卧席也丨丨丨面亦陽也故問/靣欲何所向臥是陰足亦陰也故問足欲何所趾也</sub>醯榖陽<sub>儀/禮</sub>  
<sub>聘禮醯在東注丨丨丨醢肉陰疏醯是釀榖為之酒之𩔖/在人消散故云陽醢是醸肉為之在人沉重故云陰也</sub>泰山陽  
<a id="KR3k0059_WYG_200-44a"></a><sub>史記貨殖傳丨丨之/丨則魯其陰則齊</sub>天街陽<sub>史記天官書昴畢間為/丨丨其陰陰國丨陽國</sub>河山陽<sub>史記/自序</sub>  
<sub>遷生龍門耕/牧丨丨之丨</sub>氾水陽<sub>漢書髙帝紀五年二月甲午上尊號漢王即/皇帝位于丨丨之丨張晏注在濟陰界取其</sub>  
<sub>氾愛𢎞大/而潤下也</sub>雲水陽<sub>北史孝文帝紀太和五年三月幸肆州講/武于丨丨之丨所經考察守宰黜陟之</sub>地絡  
陽<sub>唐書天文志一行以為天下山河之象存乎兩戒北戒自三危/積石負終南地絡之陰東及太華逾河竝雷首底柱王屋太行</sub>  
<sub>北抵常山之右乃東循塞垣至![KR1070](https://raw.githubusercontent.com/kanripo/KR-Gaiji/master/images/KR1070.png)貊朝鮮是謂北紀所以限戎狄/也南戒自岷山嶓冢負丨丨之丨東及太華連商山熊耳外方桐</sub>  
<sub>栢自上洛南逾江漢携武當荆山至于衡陽乃東/循嶺徼逹東甌閩中是謂南紀所以限蠻夷也</sub>雲漢陽<sub>唐書天/文志列</sub>  
<sub>舎在雲漢之陰者八為負海之國/在丨丨之丨者四為四戰之國</sub>子名陽<sub>唐書卓行傳陽城為道/州刺史州産侏儒嵗貢</sub>  
<sub>諸朝城哀其生離無所進帝使求之城奏曰州民盡/短若以貢不知何者可供自是州人感之以陽名子</sub>在國陽<sub>唐書/儒學</sub>  
<a id="KR3k0059_WYG_200-44b"></a><sub>傳明堂布政之宫所以明天氣統萬物也鄭康成說明堂丨丨/丨就其時之堂而聽朔焉又李尤辟雍賦太室宗祀布政國陽</sub>朱  
屬陽<sub>宋史陳宓傳宓天性剛毅信道尤篤嘗為朱墨銘謂丨丨丨/墨屬陰以驗理欲分寸之多寡又急就篇邯鄲堂谿朱陽紅</sub>  
<sub>注朱陽氏見姓苑又玉海/䝞之鳳陵朱陽按皆關名</sub>鍾山陽<sub>山海經黃帝乃取峚山之/玉榮而投之丨丨之丨</sub>赤水  
陽<sub>穆天子傳天子遂宿于崑之阿丨丨之丨吉/日辛酉天子升于崑崙之丘以觀黃帝之宫</sub>日掌陽<sub>管子丨丨/丨月掌陰</sub>  
<sub>星掌/和</sub>陰之陽<sub>管子珠者/丨丨丨也</sub>淇山陽<sub>管子神農𣗳五榖丨丨之丨九/州之民乃知榖食而天下化之</sub>毘  
於陽<sub>莊子人大喜耶丨丨丨大/怒耶毘于陰注毘益也</sub>東南陽<sub>呂氏春秋天有九野/丨丨丨其星張翼軫</sub>上得  
陽<sub>呂氏春秋畮欲廣以平甽欲小/以深下得陰丨丨丨然後咸生</sub>陰從陽<sub>京氏易傳湯嫁妺之辭/曰無以天子之尊而乘</sub>  
<sub>諸侯無以天子之富而驕諸侯丨之丨丨女/之順夫本天地之義也徃事爾夫必以禮義</sub>祭於陽<sub>淮南子夏后/氏祭于闇殷</sub>  
<a id="KR3k0059_WYG_200-45a"></a><sub>人丨丨丨周人祭于日出/以朝此祭之不同者也</sub>無擾陽<sub>素問冬三月此謂閉藏水氷地/坼丨丨乎丨早卧晚起必待日</sub>  
<sub>光/</sub>三覩陽<sub>列女傳弓工妻者晉繁人之女也平公使其夫為弓三/年乃成平公引弓而射不穿一札平公怒將殺弓人弓</sub>  
<sub>人之妻請見曰妾之夫治造此弓其為之亦勞其幹生于太山之/阿一日三覩陰丨丨丨傅以燕牛之角纏以荆麋之筋糊以河魚</sub>  
<sub>之膠此四者天下之妙𨕖也而君不能以穿一/札是君不能射也而反欲殺妾之夫不亦謬乎</sub>路政陽<sub>急就篇柘/思温丨丨</sub>  
<sub>丨注路水名也又因為縣在涿郡界居/者氏焉政陽言其堪為政而有光陽也</sub>橋竇陽<sub>急就篇減罷軍丨/丨丨注黃帝葬于</sub>  
<sub>橋山羣臣追慕守冢不去者因為橋氏空穴/曰竇牆南曰陽言若生于竇陽故為名也</sub>律述陽<sub>釋名丨述也/所以丨丨氣</sub>  
<sub>也/</sub>玉田陽<sub>水經注翁伯食采陽樊因而易氏受/仁博施天祚玉田今猶謂之丨丨丨</sub>陰激陽<sub>河圖陰陽/相薄為雷</sub>  
<sub>丨丨丨/為電</sub>地中陽<sub>埤雅古文雲字作云象雲囘轉之形其上從二二/者天中之陰也天中之陰應之于上故丨丨之丨</sub>  
<a id="KR3k0059_WYG_200-45b"></a><sub>升而/為雲</sub>花屬陽<sub>梅譜丨丨丨而象天不/屬陰而象地按不音跗</sub>蔡莆陽<sub>洞天清錄中朝名賢/書丨丨丨典重有法</sub>  
<sub>度按丨襄/丨丨人</sub>東臯陽<sub>阮籍詩願耕丨丨/丨誰與守其真</sub>不再陽<sub>張華感婚詩譬彼暮/春草榮華丨丨丨</sub>  
谷水陽<sub>陸機贈從兄詩髣髴丨丨丨婉孌崑山陰注呉地/海鹽縣東北二百里有長谷昔陸遜陸凱居此</sub>三川陽  
<sub>陸雲詩我在丨丨/丨子居五湖陰</sub>晉京陽<sub>潘岳金谷集詩朝𤼵/丨丨丨夕次金谷湄</sub>峚山陽<sub>陶潜讀山/海經詩丹</sub>  
<sub>木生何許乃/在丨丨丨</sub>南川陽<sub>謝朓治宅詩迢逓丨/丨丨迤邐西山足</sub>桂臺陽<sub>謝朓奉和隨王/殿下詩浮雲西</sub>  
<sub>北起飛來下髙堂合散/輕帷表飄舞丨丨丨</sub>溱洧陽<sub>李君房清濟貫濁河賦何必丨丨/之丨然後濯其髪寕俟滄浪之畔</sub>  
<sub>然後澡/其纓</sub>康山陽<sub>朱子詩登車問嶺/徼息駕丨丨丨</sub>五峰陽<sub>朱子詩我來丨丨/丨君歸九江湄</sub>鳳鳴  
陽<sub>楊維楨詩青草瘴深鳶/跕海碧梧春老丨丨丨</sub>圉公陽<sub>左傳白公以王如髙府丨丨丨/穴宫以王如昭夫人之宫注公</sub>  
<a id="KR3k0059_WYG_200-46a"></a><span style="margin-left: 1em"><sub>陽楚/大夫</sub>延陵陽<sub>武帝内傳上元夫人曰敢告劉生爾師主是清真童/小君太上中黃道君之師真元始十天王入室弟子</sub></span>  
<span style="margin-left: 1em"><sub>也姓丨丨名丨字庇華形有嬰孩/之貎故仙官以清真小童為號</sub>朱叔陽<sub>東觀漢記丨勃字丨/丨年十二能誦詩書</sub>夏</span>  
<span style="margin-left: 1em">侯陽<sub>隋書經籍志丨/丨丨算經二卷</sub>孟元陽<sub>唐書丨丨丨傳元陽起陳許軍中以/嚴整稱曲環領節度使時已為大將</sub></span>  
<span style="margin-left: 1em"><sub>使董作西華屯盛夏屩而立于塗役休乃就舎/故田輙嵗稔而軍食常足歴官右金吾大將軍</sub></span>  
<span style="margin-left: 1em">歲星為陽<sub>周禮春官保章以十有二嵗之相注丨丨丨丨/右行于天太歲為陰左行于地干二嵗而小周</sub>日出之</span>  
<span style="margin-left: 1em">陽<sub>説苑晉平公問于師曠曰吾年七十欲學恐已暮矣師曠曰何/不炳燭乎臣聞之少而好學如丨丨丨丨壯而好學如日中之</sub></span>  
<span style="margin-left: 1em"><sub>光老而好學如炳燭之明炳燭/之明孰與昩行乎公曰善哉</sub>展筆為陽<sub>書苑張懐瓘用筆十法/斂心為陰丨丨丨丨</sub></span>  
<span style="margin-left: 1em">凸面為陽<sub>畫苑韓純全論凹/深為陰丨丨丨丨</sub></span>  
<a id="KR3k0059_WYG_200-46b"></a><span style="margin-left: 1em">對語<sub>復旦/初陽</sub>　<sub>朱陸/青陽</sub>　<sub>夕月/朝陽</sub>　<sub>化日/和陽</sub>　<sub>江夏/海陽</sub>　<sub>芳晝/艷陽</sub>　<sub>卓午/斜陽</sub>　<sub>嚮晦/迎陽</sub></span>  
<span style="margin-left: 3em"><sub>星得歲/日當陽</sub>　<sub>青溪曲/赤水陽</sub>　<sub>居北郭/卧南陽</sub>　<sub>葵向日/鴈隨陽</sub>　<sub>小寒食/閏重陽</sub>　<sub>歌子夜/踏春陽</sub></span>  
<span style="margin-left: 1em">摘句<sub>風和日載陽/花影滿河陽</sub>　<sub>鳴鴈過衡陽/蟬聲送夕陽</sub>　<sub>看花到洛陽/砧杵滿斜陽</sub>　<sub>萬物感春陽/一雨沃驕陽</sub></span>  
<span style="margin-left: 3em"><sub>廣寒宫殿近昭陽/行穿溪𣗳踏青陽</sub>　<sub>自栽花圃趂新陽/橘柚玲瓏透夕陽</sub>　<sub>葛巾曽憶到華陽/詩成還擬孟襄陽</sub></span>  
楊<sub>與章切赤/莖桞又姓</sub>  
<span style="margin-left: 1em">韻藻枯楊<sub>易丨丨生稊老夫得其女妻又丨丨生華老婦得其士/夫陸倕感知己賦聚落莖于虗室聽羈雀于丨丨孟浩</sub></span>  
<span style="margin-left: 1em"><sub>然詩曲引古隄臨凍浦斜分逺岸近丨丨蘇/軾詩忽逄佳士與名山何異丨丨便馬疥</sub>白楊<sub>爾雅楓攝攝注/楓似丨丨又唐</sub></span>  
<span style="margin-left: 1em"><sub>棣栘注似丨丨江東呼夫栘漢書揚雄傳營合圍㑹然后先置虖/丨丨之南昆明靈沼之東服䖍注丨丨觀名南史蕭惠開傳寺内</sub></span>  
<a id="KR3k0059_WYG_200-47a"></a><sub>所住齋前嚮種花草甚美惠開悉剗除别種丨丨隋書何妥傳蘭/陵蕭昚住青楊巷妥住丨丨頭時人語曰世有兩雋丨丨何妥青</sub>  
<sub>楊蕭眘唐書蕃將傳龍朔中司稼少卿梁修仁新作大明宮植丨/丨于庭示契苾何力曰此木易成不數年可庇何力不荅但誦丨</sub>  
<sub>丨多悲風蕭蕭愁殺人之句修仁驚悟更植以桐又西域傳摩掲/陀本中天竺屬國貞觀二十一年遣使獻波羅𣗳𩔖丨丨古今注</sub>  
<sub>丨丨葉圓青楊葉長古今樂錄王僧䖍技録有丨丨行古樂府丨/丨初生時乃在豫章山陶潜詩荒草何茫茫丨丨亦蕭蕭許渾詩</sub>  
<sub>水烟青草濕山月丨丨愁黃滔詩世間無𣗳勝青桂隴上有花唯/丨丨羅隱詩香街人散丨丨風蘇軾詩丨丨無數暮號風又述征</sub>  
<sub>記滎澤在中牟西上下二十/四浦有大丨丨小丨丨等名</sub>靑楊<sub>見上韓翃詩春衣曉入丨丨巷/細馬初過皂莢橋又陸龜䝉夏</sub>  
<sub>景無事詩檐外丨丨有/二梅折來堪下凍醪杯</sub>穿楊<sub>戰國策養由基善射去楊葉百歩而/射之百𤼵百中北史隱逸傳崔頤荅</sub>  
<sub>豫章王書曰桑榆漸暮藜藿屢空舉燭無成丨丨盡棄白帖貫蝨/心于三年丨丨葉于百歩杜甫詩舊丨丨葉真自知暫蹶霜蹄未</sub>  
<a id="KR3k0059_WYG_200-47b"></a><sub>為失元稹詩丨丨二三子弓矢次第彎周朴詩曉擎弓/箭入初塲一箭曽丨百歩丨蘇軾詩丨丨自笑非猿臂</sub>長楊<sub>漢書/東方</sub>  
<sub>朔傳南獵丨丨東遊宜春又張安世傳張放為侍中中郎將寵愛/殊絶常從微行北至甘泉南至丨丨五柞鬬雞走馬又司馬相如</sub>  
<sub>傳常從上至丨丨獵梁書桞惲傳少工篇什嘗和髙祖登景陽楼/詩云太液滄波起丨丨髙𣗳秋深為髙祖所美三輔黃圖丨丨宮</sub>  
<sub>本秦舊宮至漢修飾之以備行幸宮中有垂楊數畆因為宫名門/曰射熊觀為秦漢游獵之所丨丨賦序上將大誇胡人以多禽獸</sub>  
<sub>張羅網置罝罘捕熊羆豪猪虎豹狖玃狐兔麋鹿載以檻車輸丨/丨射熊館雄從至射熊館還上丨丨賦西都賦天子乃登屬玉之</sub>  
<sub>館歴丨丨之榭孔稚圭詩射熊入飛觀校獵下丨丨徐陵折楊柳/辭妾對丨丨苑君登髙桞城李白詩此時行樂難再遇西遊因獻</sub>  
<sub>丨丨賦李頎詩早晩薦雄文似者故人今已賦丨丨溫庭筠詩宣/曲丨丨瑞氣凝上林狐兔待秋鷹司空圖詩喧傳報戚里明日幸</sub>  
<sub>丨丨又李白詩丨丨埽地/不見日石門噴作金沙潭</sub>垂楊<sub>見上梁元帝詩巫山巫峽長垂桞/復丨丨又落花灑行路丨丨拂砌</sub>  
<a id="KR3k0059_WYG_200-48a"></a><sub>塵庾信小園賦觀受釐于宣室賦丨丨于直廬李白惜餘春賦醉/愁心于丨丨隨柔條以紏結又采蓮曲岸上誰家遊冶郎三三五</sub>  
<sub>五映丨丨又離筵怨芳草春思結丨丨杜甫詩野寺丨丨裏春畦/亂水間又當户丨丨弱嫋嫋恰如十五女兒腰禇朝陽詩空聞指</sub>  
<sub>歸路烟處是丨丨竇臮述書賦婉媚巧宻似丨丨應律錢起詩丨/丨幾處綠烟濃劉長卿詩細草香帶雨丨丨閒自風李商隱隋宫</sub>  
<sub>詩終古丨丨有暮鴉温庭筠詩塞門三月猶蕭索縱有丨丨未覺/春又蜂争粉蕋蝶争香不似丨丨惜金縷許渾詩前山風雨凉歇</sub>  
<sub>馬坐丨丨司空圖詩羞挿丨丨更傍門又丨丨合是詩家物只向/敷溪道北生又御溝金翠滿丨丨鄭谷詩畫成烟景丨丨色范成</sub>  
<sub>大詩細雨丨丨繫畫船劉/秉忠詩鞭約丨丨過小堤</sub>王楊<sub>唐書文藝傳序唐有天下三百年/文章三變髙祖太宗大難始夷沿</sub>  
<sub>江左餘風故丨丨為之伯杜甫詩丨丨盧駱當時體輕薄為/文哂未休李商隱詩沈宋裁詞矜變律丨丨落筆得良朋</sub>三楊  
<sub>唐書楊慿傳善文辭與弟凝凌皆有名大厯中踵擢進士第時號/丨丨又王鏊贈少傅徐公序國家有天下百三十年名臣稱丨丨</sub>  
<a id="KR3k0059_WYG_200-48b"></a><sub>至公始克纘其美按謂/楊士竒楊榮楊溥也</sub>折楊<sub>莊子大聲不入里耳丨丨皇荂則嗑/然而笑注丨丨里巷俗音蘇軾詩丨</sub>  
<sub>丨新曲萬人趨又韓維詩/丨丨爭貫鯉編竹自撈蝦</sub>桁楊<sub>莊子丨丨者相推也刑戮者相望/也陳造賦等聲利于丨丨睨蘧廬</sub>  
<sub>于覇/王</sub>蒲楊<sub>古今注蒲桞生水邉/葉似青楊曰丨丨</sub>潘楊<sub>潘岳楊仲武誄藉三葉世親/之恩而子之姑余之伉儷焉</sub>  
<sub>丨丨之睦有自來矣盧照隣詩丨丨稱代睦秦晉沗姻連孟浩然/詩為結丨丨好言過鄢郢城桞宗元詩通家殊孔李舊好即丨丨</sub>  
綠楊<sub>宋邕詩黃鳥不堪愁裏聼丨丨宜向雨中看李白詩白玉一/杯酒丨丨三月時韓愈詩今朝寒食行野外丨丨帀岸蒲生</sub>  
<sub>迸孟郊折楊柳辭朱顔與丨丨併在别離期白居易詩明月好同/三逕夜丨丨宜作兩家春李益詩丨丨著水草如烟劉滄詩鴛瓦</sub>  
<sub>如飛出丨丨温庭筠詩莫沾香夢丨丨絲千里春風正無力雍陶/詩新水亂侵青草路殘烟猶傍丨丨村韋莊詩丨丨烟岸雨濛濛</sub>  
<sub>又綵幡新剪丨丨絲張佖詩丨丨花撲一溪烟崔櫓詩丨丨如髮/雨如烟歐陽炯詞丨丨風送小鶯聲殘夢不成離玉枕徐鉉柳枝</sub>  
<a id="KR3k0059_WYG_200-49a"></a><sub>詞老大逄春總恨春丨丨陰裏最愁人蘇軾詩不種夭桃與丨丨/使君應欲作農桑陸游詩迎馬丨丨多拂㡌滿堦丹荔不論錢</sub>  
疎楊<sub>李白詩片石寒靑/錦丨丨掛綠絲</sub>顔楊<sub>黃庭堅詩折衝儒墨陣堂堂出入丨/丨鴻雁行按謂丨真卿丨凝式也</sub>  
北山楊<sub>詩南山有桑丨丨有丨又謝朓/詩肅景懐辰豫捐玦剪山楊</sub>  
增為楊<sub>易釋文荀爽九家集觧/本巽後有二丨丨為鸛</sub>小楊<sub>詩揚之水疏蒲栁有兩種皮/正靑者曰丨丨其一種皮紅</sub>  
<sub>者曰大楊皆可以為箭幹爾雅/檉河柳注今河旁赤莖丨丨</sub>大楊<sub>見/上</sub>歸楊<sub>孟子逃墨必丨於/丨逃楊必歸於儒</sub>委  
楊<sub>大戴禮三月丨丨/楊則花而後記之</sub>樹楊<sub>戰國策惠子曰夫楊橫𣗳之則生倒𣗳/之亦生折而𣗳之又生然十人丨丨一</sub>  
<sub>人㧞之則/無生楊矣</sub>生楊<sub>見/上</sub>橋楊<sub>漢書儒林傳禮有大小戴之學小戴授梁/人橋仁季卿楊榮子孫由是小戴有丨丨</sub>  
<sub>氏之/學</sub>丹楊<sub>漢書地理志丨丨郡故鄣部屬江都武帝元封二年更/名丨丨屬揚州晉書地理志後漢順帝分㑹稽立呉郡</sub>  
<a id="KR3k0059_WYG_200-49b"></a><sub>揚州統㑹稽丨丨呉豫章九江廬江六郡孫權又分丨丨立新都/郡及晉平呉又分丨丨立毗陵郡丨丨山多赤柳又元帝渡江建</sub>  
<sub>都揚州改丨丨太守為尹又溫嶠傳㑹丨丨尹缺嶠說王敦曰京/尹輦轂喉舌公宜自選其材敦問嶠誰可作者嶠曰錢鳳可用敦</sub>  
<sub>表𥙷丨丨尹杜甫詩晉/室丨丨尹公孫白帝城</sub>易楊<sub>漢書儒林傳贊初書唯有歐陽禮后/丨丨春秋公羊而已注楊淄川楊何</sub>  
朱楊<sub>漢書司馬相如傳桂椒木蘭檗離丨丨顔師古注丨丨赤莖/桞也孫楚登樓賦俯依靑川仰翳丨丨梁元帝歸來寺碑銘</sub>  
<sub>丹桂無枝/丨丨自剪</sub>栘楊<sub>漢書揚雄傳囘颷肆其碭駭兮翍桂椒而鬰丨丨/顔師古注栘唐棣也楊楊𣗳也古今注丨丨亦曰</sub>  
<sub>栘柳亦/曰蒲栘</sub>楓楊<sub>後漢書馬融傳椿/梧栝栢柜柳丨丨</sub>隨楊<sub>北史王劭傳上書言易乾鑿/度曰隨者二月卦萬物隨陽</sub>  
<sub>而出明𬒳陽化而欲陰隨從之也案此易緯所/言皆是大隋符命明萬物盡丨丨氏而出見也</sub>孤楊<sub>北史柳機傳/機初在周與</sub>  
<sub>族人子昻俱歴顯要及昻機並為外職楊素時為納言方用事/因上賜宴素戲曰二柳俱摧丨丨獨聳坐者歡笑機竟無言</sub>常  
<a id="KR3k0059_WYG_200-50a"></a>楊<sub>舊唐書楊炎傳遷中書舍人與常衮並掌綸誥衮長於除書炎/善為德音自開元以來言詔制之美者時稱丨丨焉國史𥙷二</sub>  
<sub>人連言者岐薛姚宋/燕許元王丨丨蕭李</sub>穋楊<sub>山海經大荒之中有人名曰驩頭人面/鳥喙有翼食海中魚仗翼而行維宜芑</sub>  
<sub>苣丨丨/是食</sub>密楊<sub>公孫尼子孔子有疾哀公使醫視之醫曰居處飲食/何如子曰丘春居葛籠夏居丨丨秋不風冬不煬飲</sub>  
<sub>食不饋飲酒不醉/醫曰是良醫也</sub>莊楊<sub>法言丨丨蕩而不法/注丨丨莊周楊朱也</sub>林楊<sub>扶南記丨丨國/去金陳國歩道</sub>  
<sub>二千里舉/國事佛</sub>北楊<sub>續述征記汝水至安平城南伏流一十五/里然後更流注丨丨水城即故酅亭也</sub>髙楊<sub>古/今</sub>  
<sub>注長安御溝謂之楊溝/謂植丨丨于其上也</sub>赤楊<sub>古今注丨丨霜降則/葉赤材理亦赤也</sub>水楊<sub>古今注丨/丨蒲楊也</sub>  
<sub>枝勁細通志檉曰河桞有一種名赤楊又名丨丨與此相似而植/之水邉其葉經秋盡紅人多植於門巷杜詩赬檉曉夜稀即此也</sub>  
<sub>鎦崧詩汶溪新製小茅/堂也種山楸間丨丨</sub>桐楊<sub>洛陽伽藍記修梵寺北有永和里里/有太傅長孫稚等六宅皆髙門華屋</sub>  
<a id="KR3k0059_WYG_200-50b"></a><sub>齋舘敞麗楸槐蔭途丨/丨夾植當世名為貴里</sub>黃楊<sub>埤雅丨丨木性堅緻難長俗云嵗長/一寸閏年倒長一寸世重丨丨以其</sub>  
<sub>無火或曰以水試之沉則無火歐陽修賦序夷陵山谷間多丨/丨𣗳子蘇軾詩只有丨丨厄閏年陸游詩文章仍是閏丨丨</sub>田  
楊<sub>畫苑僧繇子善果畫在丨丨之下/鄭法輪之上注田僧亮楊子華也</sub>荑楊<sub>風賦㮣新/夷𬒳丨丨</sub>南楊<sub>曹植詩/丨丨棲</sub>  
<sub>䨇鵠北柳/有鳴鳩</sub>堦楊<sub>梁簡文帝詩丨丨始/倒挿浦桂半新栽</sub>修楊<sub>沈約郊居賦萟芳枳於/北渠𣗳丨丨於南浦鮑</sub>  
<sub>照詩蔓草緣髙/隅丨丨夾廣津</sub>濕楊<sub>庾信詩丨丨生細/椹爛草變初螢</sub>津楊<sub>張九齡詩林笋包/青籜丨丨委緑荑</sub>晴  
楊<sub>殷遙詩暗草熏苔/逕丨丨掃石磯</sub>烟楊<sub>白居易詩露杏紅/初折丨丨綠未成</sub>樊楊<sub>李紳詩為憐明/水通宵坐不學</sub>  
<sub>丨丨却/月樓</sub>袁楊<sub>李德裕大孤山賦如介石/者丨丨制横流者李杜</sub>行楊<sub>陳師道遊鶴山院詩/積石横成嶺丨丨密</sub>  
<sub>映/門</sub>官楊<sub>陳師道詩白下/丨丨小弄黃</sub>萩楊<sub>眺補之賦丨/丨眇以如箸</sub>許楊<sub>後漢書方術傳丨/丨汝南平輿人汝</sub>  
<a id="KR3k0059_WYG_200-51a"></a><sub>南舊有鴻郤陂成帝時翟方進奏毁敗之建武中太守鄧晨欲修/復其功聞楊曉水脉召與議之晨大悅因署楊為都水掾使典其</sub>  
<sub>事楊因髙下形勢起/塘四百里累嵗大稔</sub>韓楊<sub>摰虞明堂議奏前大醫令丨丨上書言/宜如舊祀五帝太康十年詔已施用今</sub>  
<sub>定新禮明堂及郊祀五帝應如舊議又隋書/經籍志天文集要四十卷晉太史令丨丨撰</sub>  
東門楊<sub>詩丨丨之丨/其葉牂牂</sub>賜姓楊<sub>北史鮑宏傳時有尉義臣者其父不/從尉遅迥後復與突厥戰死上嘉之</sub>  
<sub>將賜姓金氏訪及羣下宏曰昔項伯不同項羽漢髙賜其姓劉氏/秦貞父能死難魏武賜姓曹氏今請賜姓以皇族帝曰善因丨義</sub>  
<sub>臣丨/丨</sub>其木楊<sub>管子山之上命之曰泉英其草蘄白/昌丨丨乃丨鑿之五尺而至於泉</sub>正月楊<sub>淮南子/丨丨官</sub>  
<sub>司空其𣗳丨二月官倉其𣗳杏三月官鄉其𣗳李四月官田其𣗳/桃五月官相其𣗳榆六月官少内其𣗳梓七月官庫其𣗳楝八月</sub>  
<sub>官尉其𣗳柘九月官候其𣗳槐十月官司馬其𣗳/檀十一月官都尉其𣗳棗十二月官獄其𣗳櫟</sub>伯杜楊<sub>急就篇/液容調</sub>  
<a id="KR3k0059_WYG_200-51b"></a><sub>丨丨丨注古帝有柏皇氏其後/為栢氏焉杜楊以二木為名也</sub>靖恭楊<sub>夢溪筆談唐重族望如崗/頭盧澤底李土門崔丨丨</sub>  
<sub>丨之𩔖自/為鼎族</sub>蜀多楊<sub>爾雅翼玃似猴而大色蒼黑生子皆如人/以楊為姓故丨西界中丨丨皆玃之種也</sub>御路  
楊<sub>晉丨丨丨歌靑靑丨丨丨白馬紫遊韁/又趙嘏詩不堪垂白首行折御溝楊</sub>南村楊<sub>蘇軾詩丨丨諸/丨北村盧白華</sub>  
<sub>青葉冬不枯自注/謂楊梅盧橘也</sub>大堤楊<sub>楊維楨詩小洞桃花落/香雪丨丨丨柳掃晴烟</sub>  
食采於楊<sub>左傳楊肸釋文叔向本羊舌/氏丨丨丨丨故又號楊肸也</sub>前張後楊<sub>宋史楊泰之傳/泰之知果州畸</sub>  
<sub>零錢病民泰之以一年經費儲其贏為諸邑對減民歌之/曰丨丨丨丨惠我無疆謂張義實𤼵其端而泰之踵行之</sub>  
對語<sub>社櫟/津楊</sub>　<sub>立竹/垂楊</sub>　<sub>飲石/穿楊</sub>　<sub>采葛/折楊</sub>　<sub>官路柳/御溝楊</sub>　<sub>澤底李/關西楊</sub>　<sub>綠坡竹/夾岸楊</sub>  
摘句<sub>晴烟罩綠楊/日影漏疎楊</sub>　<sub>鳥影立垂楊/作賦擬長楊</sub>　<sub>門前白馬繫垂楊/夾岸漁家盡綠楊</sub>  
<a id="KR3k0059_WYG_200-52a"></a><span style="margin-left: 3em"><sub>隄南隄北萬條楊/坐看浮吹動枯楊</sub></span>  
揚<sub>余章切舉也説也𨗳/也明也又州名又姓</sub>  
<span style="margin-left: 1em">韻藻明揚<sub>書丨明丨側陋沈佺期詩/宰臣更獻納郡守各丨丨</sub>惟揚<sub>書淮海丨丨州一作維/劉希夷江南曲潮平見</sub></span>  
<span style="margin-left: 1em"><sub>楚甸天際/望丨丨</sub>對揚<sub>書説拜稽首曰敢丨丨天子之休命又丨丨文武/之光命詩虎拜稽首丨丨王休詩品魏文帝其源</sub></span>  
<span style="margin-left: 1em"><sub>出于李陵惟西北有浮雲十餘首殊美贍可觀不然何以銓衡羣/彦丨丨厥弟者耶沈約樂章恪恭三獻丨丨萬夀庾信樂章幽顯</sub></span>  
<span style="margin-left: 1em"><sub>丨丨人/神咫尺</sub>武揚<sub>書我丨惟丨侵于之疆又魏知/古詩順時鷹隼擊講事丨功丨</sub>清揚<sub>詩子之丨丨揚/且之顔也又有</sub></span>  
<span style="margin-left: 1em"><sub>美一人婉如丨丨詩含神霧秦地處仲秋之位音中商其言舌舉/而仰聲丨以丨商玉磬銘集厥大成雅韻丨丨洛神賦紆素領㢠廻</sub></span>  
<span style="margin-left: 1em"><sub>丨丨張華詩素顔𤼵/紅華美目流丨丨</sub>鷹揚<sub>詩維師尚父時維丨丨魏志曹洪傳以/前後功拜丨丨校尉班固燕然銘丨丨</sub></span>  
<a id="KR3k0059_WYG_200-52b"></a><span style="margin-left: 1em"><sub>之校螭虎之士曹植與楊修書昔仲宣獨歩于漢南孔/璋丨丨于河朔傳咸御史中丞箴丨丨虎視肅清違慢</sub>戚揚<sub>詩弓/矢斯</sub></span>  
<span style="margin-left: 1em"><sub>張干戈丨丨傳丨斧也丨鉞也疏廣雅云鉞戚斧也則丨/丨皆斧鉞之别名傳以戚為斧以揚為鉞鉞大而斧小</sub>遠揚<sub>詩/取</sub></span>  
<span style="margin-left: 1em"><sub>彼斧斨以伐丨丨傳丨枝遠也丨條揚也王維詩持斧伐丨丨荷/鋤覘泉脉蘓軾荔枝詩爛紫垂先熟髙紅掛丨丨又柳宗元平淮</sub></span>  
<span style="margin-left: 1em"><sub>夷雅丨丨邇昭陟降連連又上/趙尚書啟德星𢎞納義風丨丨</sub>簸揚<sub>詩維南有箕不可以丨丨急/就篇碓磑扇隤舂丨丨風俗</sub></span>  
<span style="margin-left: 1em"><sub>通髙祖五年初置靈星祀后稷也歐爵丨丨田農之事也李白/詩叱咤四海動洪濤為丨丨韓愈詩壤畫星搖動旗分獸丨丨</sub>不</span>  
<span style="margin-left: 1em">揚<sub>詩不呉丨丨嚴忌哀時命居處愁以隱約兮志沈抑而丨丨杜/甫詩婦人在軍中兵氣恐丨丨裴度自題像贊爾身不長爾貎</sub></span>  
<span style="margin-left: 1em"><sub>丨丨胡為/將胡為相</sub>飛揚<sub>詩鴥彼飛隼載丨載丨髙唐賦雕鶚鷹鷂丨丨伏/竄漢髙帝大風歌大風起兮雲丨丨威如海内兮</sub></span>  
<span style="margin-left: 1em"><sub>歸故鄉别賦知離夢之躑躅意别魂之丨丨杜甫詩痛飲狂歌空/度日丨丨䟦扈為誰雄韓愈南海神廟碑旗纛旌麾丨丨晻藹又</sub></span>  
<a id="KR3k0059_WYG_200-53a"></a><sub>温庭筠詩四海正/夷宴一塵不丨丨</sub>載揚<sub>見上陸機詩干戈丨丨爼豆載戢/柳宗元貞符丨丨于雅承天之嘏</sub>聲揚<sub>禮/記</sub>  
<sub>將上堂丨必丨劉筠賦箜篌之/妙引初畢笳管之新丨更丨</sub>言揚<sub>禮記或以德進或/以事舉或以丨丨</sub>𤼵揚<sub>禮記/丨丨</sub>  
<sub>蹈厲太公之志也又德丨丨詡萬物後漢書樊凖傳丨丨巖穴寵/進儒雅韓愈賀冊尊號表丨丨鴻休膺受顯冊羅隱螢詩抱影何</sub>  
<sub>卑細乗時/忽丨丨</sub>奉揚<sub>左傳策命晉侯為侯伯晉侯三辭從命曰重耳敢/再拜稽首丨丨天子之丕顯休命晉書袁宏傳謝</sub>  
<sub>安為揚州刺史宏自吏部郎出為東陽郡乃祖道于冶亭安欲以/卒廹試之臨别握其手顧左右取一扇授之曰聊以贈行宏應聲</sub>  
<sub>荅曰輙當丨丨/仁風慰彼黎庶</sub>揚揚<sub>史記管晏傳晏子為齊相出其御之妻從門/間而闚其夫其夫為相御擁大葢䇿駟馬意</sub>  
<sub>氣丨丨甚自得也程曉詩赫赫應門巖巖朱闕羣后丨丨庭燎晳/晳謝惠連前緩聲歌牙琴自疎越雅韻能丨丨杜甫詩臨頴美人</sub>  
<sub>在白帝妙舞/此曲神丨丨</sub>游揚<sub>史記季布傳曹丘揖季布曰僕丨丨足下之名/于天下顧不重耶典引相如封禪靡而不典揚</sub>  
<a id="KR3k0059_WYG_200-53b"></a><sub>雄美新典而亾實然皆丨丨後世垂為舊/式梁簡文帝詩偃蹇暮山虹丨丨峯下日</sub>褒揚<sub>漢書禮樂志功徳/既信美矣丨丨之</sub>  
<sub>聲盈乎天地之間是以光名著于當世遺譽之垂于無窮也晉書/陸玩傳玩頻自表優詔丨丨北史魏孝文帝紀太和十九年命兖</sub>  
<sub>州為孔子起園柏修飾墳/隴更建碑銘丨丨聖德</sub>抑揚<sub>漢書藝文志彼惑者既失精微而/辟者又隨時丨丨違離道本嘯賦</sub>  
<sub>響丨丨而旋轉氣衝鬰而熛起李百藥詩丨丨駕人傑叱咤掩時/雄韓愈宿龍宮灘詩浩浩復湯湯灘聲丨更丨温庭筠詩丨丨中</sub>  
<sub>散曲漂泊孝亷船韓偓翫水禽詩依倚雕梁輕社/燕丨丨金距笑晨雞蘇軾詩棹歌中流時丨丨</sub>稱揚<sub>漢書黃覇/傳天子以</sub>  
<sub>霸治行終長者下詔丨丨歐陽修/謝參政啟徒緣士𩔖早借丨丨</sub>暴揚<sub>漢書翟方進傳丨丨尚書/事虧損聖德之聰明皆不</sub>  
<sub>敬桞宗元與楊誨之書今子之/言非是則子當自求丨丨之</sub>搜揚<sub>後漢書竇憲傳夫二三子得/之不過房幄之間非復丨丨</sub>  
<sub>仄陋𨕖舉而登也晉書劉元海載記丨丨儶乂多士盈廷桓温薦/譙秀表訪諸故老丨丨潛逸謝朓文褒採一介丨丨小善捨耒塲</sub>  
<a id="KR3k0059_WYG_200-54a"></a><sub>圃奉筆/兔園</sub>激揚<sub>後漢書呉漢傳漢性彊力諸將見戰不利或多惶懼/失其常度漢意氣自若方整厲器械丨丨士吏帝歎</sub>  
<sub>曰吳公差彊人意隱若一敵國矣又臧洪傳洪辭氣慷慨聞其言/者無不丨丨又黃琬傳宏儒逺智髙心潔行丨丨風流者不可勝</sub>  
<sub>言北史李文博傳曾詣房喬喬謂曰比來丨濁丨清所為多少嘯/賦徐婉約而優游紛繁騖而丨丨西征賦樊抗憤以巵酒咀彘肩</sub>  
<sub>以丨丨潘尼火賦衝風丨丨炎光奔逸閻伯璵歌賦白雲徐進綠/水丨丨髙適詩匹馬度睢水清風何丨丨温庭筠詩丨丨銜箭虎</sub>  
<sub>疑懼聽/氷狐</sub>揄揚<sub>兩都賦序雍容丨丨著于後嗣楊修神女賦順風丨/丨乍合乍離杜甫詩御札早流傳丨丨非造次李羣</sub>  
<sub>玉詩朱門待媒/贄短褐誰丨丨</sub>飄揚<sub>魏武帝詩田中有轉蓬隨風遠丨丨李白惜/餘春賦何子心之縹緲兮與春風而丨丨又</sub>  
<sub>詩永隨長風去天外恣丨丨/温庭筠詩虎旛龍㦸風丨丨</sub>繡揚<sub>江總文藻思綺合尺牘丨丨又/杜甫詩揮翰綺丨丨篇什若有</sub>  
<sub>神/</sub>搖揚<sub>張耀井賦青梧下映泛珪葉以/丨丨素綆髙懸弄銀瓶之出入</sub>解揚<sub>左傳宋人使樂嬰齊/告急于晉晉侯欲救</sub>  
<a id="KR3k0059_WYG_200-54b"></a><sub>之使丨丨如宋使無降楚曰晉師悉起將至矣鄭人囚而獻諸楚/楚厚賂之使反其言不許三而許之登諸樓車使呼宋人而告之</sub>  
<sub>遂致其/君命</sub>  
百人揚<sub>漢書枚乘傳欲湯之冷令一人炊之/丨丨丨之無益也不如絶薪止火</sub>水波揚<sub>晉書地理志/揚州州界多</sub>  
<sub>水丨丨丨也又劉孝綽詩/漂沙黃沫聚礐石素波揚</sub>秋砧揚<sub>梁武帝詩參差夕/杵引哀怨丨丨丨</sub>旌斾揚<sub>張柬/之詩</sub>  
<sub>歙野山川動/囂天丨丨丨</sub>去㠶揚<sub>李白詩目隨征路/斷心逐丨丨丨</sub>  
増夬揚<sub>易丨丨于王庭孚號有厲玉海書之作出/于聖人丨丨王廷官治民察者書契也</sub>覲揚<sub>書以丨文/王之耿光</sub>  
<sub>以丨武王之大烈疏言/任得賢臣則光揚父祖</sub>靑揚<sub>書夾右碣石入于河疏冀兖徐荆豫/梁雍州各自言河惟丨丨二州不言</sub>  
<sub>河耳兖州云浮于濟漯逹于河故丨州直云逹于/濟徐州云浮于淮泗逹于河故丨州云逹于淮泗</sub>徐揚<sub>書厥草惟/繇厥木惟</sub>  
<a id="KR3k0059_WYG_200-55a"></a><sub>條疏九州惟兖州與丨丨三/州言草木者三州偏宜之也</sub>荆揚<sub>詩大賂南金箋丨丨之州貢金/三品辨亡論昔三方之王也魏</sub>  
<sub>人據中夏漢氏有岷益呉制丨丨而奄交廣杜甫詩丨丨風/土暖肅肅候微霜李華含元殿賦命般石之匠下丨丨之材</sub>揖揚  
<sub>禮記進則丨之退則/丨之然後玉鏘鳴也</sub>干揚<sub>禮記樂者非謂黃鍾/大呂弦歌丨丨也</sub>顯揚<sub>禮記丨丨先/祖所以崇孝</sub>  
<sub>也桞宗元文句㑹/敏給厥聲丨丨</sub>舒揚<sub>儀禮聘禮衆介北靣蹌焉注容貎丨丨/也淮南子夫玉潤澤而有光其聲丨丨</sub>督  
揚<sub>左傳諸侯還自沂上盟/于丨丨曰大毋侵小</sub>霍揚<sub>左傳虞虢焦滑丨/丨韓魏皆姬姓也</sub>繁揚<sub>左傳楚子/以諸侯伐</sub>  
<sub>呉以報棘櫟麻之役薳射/以丨丨之師㑹于夏汭</sub>賡揚<sub>爾雅丨丨續也/疏謂相繼續也</sub>輕揚<sub>爾雅江南之/氣躁勁厥性</sub>  
<sub>丨/丨</sub>方揚<sub>逸周書巴人以比翼鳥丨丨以皇鳥/注丨丨亦戎别名皇鳥配于鳳者</sub>風揚<sub>春秋緯月離于/箕則丨丨沙作</sub>  
<sub>王融曲水詩序雲/潤星暉丨丨月至</sub>髙揚<sub>戰國策臨淄之途家/敦而富志丨而丨</sub>志揚<sub>見上後漢書臧/洪傳賛洪懐偏</sub>  
<a id="KR3k0059_WYG_200-55b"></a><sub>節力屈/丨丨</sub>奮揚<sub>史記秦始皇紀皇帝哀衆遂𤼵討師丨丨武德晉書/劉𢎞傳丨丨雷霆折衝萬里魏書李崇傳崇戎服武</sub>  
<sub>飾志氣丨丨柳宗元文/控扼地利丨丨兵柄</sub>布揚<sub>史記貨殖傳夫使孔子名丨丨於天/下者子貢先後之也唐書裴度傳田</sub>  
<sub>𢎞正效魏博六州于朝憲宗遣度宣諭𢎞正郊迎趨跽受命且請/徧至屬州丨丨天子德澤魏人由是歡服潘昂霄河源志延祐乙</sub>  
<sub>卯天子軫念庶民艱虞㒺告/分使外郡諸道丨丨徳威</sub>宣揚<sub>漢書匡衡傳臣衡材駑無以輔/相善義丨丨德音後漢書趙岐</sub>  
<sub>傳使太傅馬日磾撫慰天下以岐為副日磾行至洛陽表别遣岐/丨丨國命所到郡縣百姓皆喜曰今日乃復見使者車騎北史隋</sub>  
<sub>煬帝紀大業元年詔曰今布政惟始宜存寛大可分遣使人廵省/方俗丨丨風化王筠約法師碑文顯證一乘丨丨三慧歐陽修論</sub>  
<sub>許懐德狀命出之日宰相押班/百官在列丨丨制誥布告天下</sub>丕揚<sub>漢書匡衡傳疏曰陛下聖徳/天覆子愛海内然陰陽未和</sub>  
<sub>者殆論議者未丨丨先帝之盛功爭言制度不可用/也柳宗元道州文宣王廟碑銘丨丨厥聲以告太史</sub>震揚<sub>後漢書/臧宫傳</sub>  
<a id="KR3k0059_WYG_200-56a"></a><sub>丨丨威靈/風行電照</sub>威揚<sub>後漢書劉陶傳陶言臣同郡李膺歴典牧守正身/率下及掌戎馬丨丨朔北實中興之良佐國家之</sub>  
<sub>柱/臣</sub>贊揚<sub>後漢書孔融傳融與禰衡更相丨丨衡謂融曰仲尼/不死融荅曰顔囘復生典引表相祖宗丨丨廸哲</sub>休揚  
<sub>後漢書杜密傳王昱謂密曰劉季林清髙士公卿多舉之者密知/昱激已對曰今志義力行之賢而密逹之違道失節之士而密紏</sub>  
<sub>之使明府賞刑得中令問/丨丨不亦萬分之一乎</sub>揮揚<sub>晉書禮志立徳/濟世丨丨仁風</sub>式揚<sub>晉書樂志丨/丨典禮旁求</sub>  
<sub>圖䜟陸雲詩既曰/歸止丨丨好音</sub>導揚<sub>晉書鄭冲傳挹仰耆訓丨丨厥䝉柳宗元/文丨丨諷諭本乎比興者也又獨孤書記</sub>  
<sub>序上為明天子論列/熟計而丨丨威命</sub>闡揚<sub>晉書孫楚傳制禮作樂丨丨道化又桓/豁傳丨丨皇風賛明其政道王褒靈壇</sub>  
<sub>銘丨丨衆妙柳宗元上裴晉公啟故天下文士/皆願秉筆牘勤思慮以賛述洪烈丨丨大勲</sub>振揚<sub>晉書謝琰傳/琰為㑹稽内</sub>  
<sub>史不為武備將帥皆諫曰彊賊在海宜丨丨仁風開其自新之路/隋書楊素傳宣布朝風丨丨威武柳宗元文躬𢎞孝弟之德丨丨</sub>  
<a id="KR3k0059_WYG_200-56b"></a><sub>家/聲</sub>江揚<sub>北史盧昶傳孝文詔昶曰密邇丨丨不早當/晩㑹是朕物傅咸詩方任之重實在丨丨</sub>標揚<sub>北史楊/引傳詔</sub>  
<sub>别敕集書丨丨引至行/又可假以散員之名</sub>折揚<sub>黃帝風經調暢祥和天之喜/氣也丨丨奔厲天之怒氣也</sub>驚揚<sub>莊/子</sub>  
<sub>任公子為大鉤巨緇五十犗以為餌投竿東海大魚食/之牽巨鉤䤾沒而下丨丨而奮鬐白波若山海水震蕩</sub>夢揚<sub>列子/以浮</sub>  
<sub>虛為疾者/則丨丨</sub>大揚<sub>管子丨丨惠言李濯内人馬/伎賦文徳廣洽武義丨丨</sub>烏揚<sub>淮南子擊舟水/中魚沈而丨丨</sub>  
<sub>同聞而殊事/其情一也</sub>音揚<sub>列女傳桓公與管仲謀伐衛衛姬下堂再拜請/衛之罪公問之對曰妾望君舉趾髙色厲丨丨</sub>  
<sub>意在衛也/是以請之</sub>攝揚<sub>白虎通武王望羊是謂丨/丨盱目陳兵天下富昌</sub>巽揚<sub>法言攀龍鱗附鳳/翼丨以丨之勃勃</sub>  
<sub>乎其不可及/乎注巽風也</sub>桓揚<sub>論衡聖人難知知能之美若丨丨/者尚復不能知按謂桓譚揚雄</sub>後揚<sub>呉越春/秋大夫</sub>  
<sub>文種前為祝辭曰皇天祐助前/沈丨丨禍為徳根憂為福堂</sub>王揚<sub>文心雕龍賦者受命于詩人/而託宇于楚辭也陸賈扣其</sub>  
<a id="KR3k0059_WYG_200-57a"></a><sub>端賈誼振其緒枚馬丨丨/騁其勢按謂王褒揚雄</sub>馬揚<sub>文心雕龍枚賈追風以入麗丨丨/沿波而得竒按謂司馬相如揚雄</sub>  
鶱揚<sub>埤雅詩曰如鳥斯革以言其勢之/丨丨如翬斯飛以言其文之涣散</sub>吹揚<sub>埤雅爾雅曰葦醜芀/言其華皆有芀秀今</sub>  
<sub>風輒丨丨如雪其/聚于地如絮也</sub>外揚<sub>楚辭紛郁郁其逺蒸兮滿内而丨丨梁昭/明大子銅博山香爐賦熒熒内曜芬芬丨</sub>  
<sub>丨/</sub>蛾揚<sub>神女賦眉聨娟以丨丨兮朱脣的其若丹漢武帝李夫人/賦燕滛衍而撫楹兮連流視而丨丨謝朓七夕賦臨瑤席</sub>  
<sub>而宴語綿含睇而丨丨梁昭明太子賦/齊姬合歡而流盼燕女巧笑而丨丨</sub>奔揚<sub>髙唐賦丨丨踊而相/擊兮雲興聲之霈霈</sub>  
<sub>子虛賦涌泉/起丨丨㑹</sub>徵揚<sub>鄒陽酒賦縱酒作倡傾盌/覆觴右曰宮申旁亦丨丨</sub>渙揚<sub>典引至于遷正/黜色賓監之事</sub>  
<sub>丨丨寓内晏殊飛白賦/分賜宰弼丨丨古風</sub>光揚<sub>典引序丨丨大漢軼聲前代/魏扶詩神武丨丨竹帛傳</sub>司揚<sub>揚/雄</sub>  
<sub>揚州箴牧臣丨/丨敢告執籌</sub>騰揚<sub>魏文帝濟川賦濞丨丨/以相薄激長風而函逝</sub>閒揚<sub>陶濳閒情賦願/在眉而為黛隨</sub>  
<a id="KR3k0059_WYG_200-57b"></a><sub>瞻視以/丨丨</sub>播揚<sub>嘯賦清飇振于喬/木散滯積而丨丨</sub>飇揚<sub>嘯賦烈烈丨/丨啾啾響作</sub>輝揚<sub>陸雲詩謙/光自抑厥</sub>  
<sub>丨愈/丨</sub>峻揚<sub>陸雲詩我之懷/矣休音丨丨</sub>遐揚<sub>潘岳詩大晉統/天仁風丨丨</sub>卷揚<sub>江逌風賦丨/丨江海廻㧞</sub>  
<sub>陵/崤</sub>化揚<sub>謝靈運賦業服道而/德徽風行世而丨丨</sub>歸揚<sub>鮑照文鮑子辭呉/客楚指兗丨丨</sub>長揚<sub>舞鶴賦/丨丨緩</sub>  
<sub>騖竝翼/連聲</sub>悠揚<sub>蕭子暉冬草賦日丨丨而少色天陰霖而四下錢起/詩世事丨丨春夢裏年光寂莫旅愁中陳羽詩迎風</sub>  
<sub>騷屑千家竹隔水丨丨午夜鐘李商隱詩丨丨歸夢惟鐙見濩落/生涯獨酒知温庭筠詩蜂喧蝶戲俱丨丨柳拂赤欄纎草長劉滄</sub>  
<sub>詩心寄碧沈空婉孌/夢殘春色自丨丨</sub>雪揚<sub>何遜七召鱠温湖之美鮒切丙/穴之嘉魴落爼霞散逐刅丨丨</sub>樹揚<sub>徐/陵</sub>  
<sub>荅李顒之書昔緣素乏叨簉皇華今日形/容無關天壤安可以丨丨名士游處盛賓</sub>前揚<sub>駱賓王詩賦文慙/昔馬執㦸歎丨丨</sub>  
名揚<sub>張九齡鷹鶻圖贊序鷹也丨丨於尚父義見於詩鶻也迹/隱於古人史闕其載徐堅詩燕山應勒頌麟閣佇丨丨</sub>敷  
<a id="KR3k0059_WYG_200-58a"></a>揚<sub>柳宗元賀立皇太子表陛/下奉率前規丨丨盛典</sub>扇揚<sub>柳宗元陽城遺愛碣/昔公之來仁風丨丨</sub>懋揚<sub>柳宗/元禡</sub>  
<sub>牙文惟爾有/神丨丨乃職</sub>升揚<sub>柳宗元文擯辱非恥丨丨非賢歐陽/修謝李主簿啟益期動懋庸迓丨丨</sub>荀揚<sub>韓愈/文丨</sub>  
<sub>與丨也擇焉而不精語焉而不詳朱子文原/道諸篇於道之大原非丨丨仲淹之所及</sub>飾揚<sub>元稹酬李相公/詩啟丨丨涓埃</sub>  
<sub>投擲/珠玉</sub>芬揚<sub>歐陽修啟欽雅材之/髙妙播華譽以丨丨</sub>旌揚<sub>王昂文垂丨丨之/期崇奬激之道</sub>踐揚<sub>范仲/淹表</sub>  
<sub>丨丨諫諍之曹/傾盡諮詢之地</sub>蹌揚<sub>蘇軾致語鼓舞咸韶/之韻丨丨鳥獸之間</sub>眉揚<sub>馮子振十八公賦/吾始聽而丨丨驟</sub>  
<sub>聆而胸惑劉詵詩/清姿方頰兩丨丨</sub>推揚<sub>蒲道源詩穎悟過/長吉丨丨自少陵</sub>袂揚<sub>王修已詩舞歩因/絃折歌聲随丨丨</sub>  
擊揚<sub>法苑珠林丨丨/至理藻鏡𤣥沖</sub>歩揚<sub>左傳秦伯伐晉卜右慶鄭吉弗使丨丨/御戎家僕徒為右注丨丨郤犨之父</sub>  
張揚<sub>後漢書臧洪傳丨丨飛燕旅力作難魏志丨丨字稚叔雲中/人也以武勇給并州為從事何進令於本州募兵得千餘人</sub>  
<a id="KR3k0059_WYG_200-58b"></a><sub>留上黨擊山賊進敗遂將兵/畧諸縣衆至數千與袁紹合</sub>  
美目揚<sub>詩抑若揚兮/丨丨丨兮</sub>火烈揚<sub>詩叔在藪/丨丨具丨</sub>曹丘揚<sub>史記季布傳季布/名所以益聞者丨</sub>  
<sub>丨丨/之也</sub>淑問揚<sub>漢書匡衡傳道徳𢎞於/京師丨丨丨乎疆外</sub>塵不揚<sub>列子紀昌謀殺飛衛/相遇於野二人交射</sub>  
<sub>中路矢鋒相觸而/墜於地而丨丨丨</sub>五彩揚<sub>韓詩外傳夫鳳丨丨具丨出東/方君子之國翺翔四海之外</sub>化氣揚  
<sub>素問木曰委和委和之紀是謂勝生生氣不改丨丨乃丨又文/心雕龍文舉之薦禰衡氣揚采飛孔明之辭後主志盡文暢</sub>羽  
旄揚<sub>玉海丨丨丨兮九天/絳獵火烻兮千山紅</sub>後班揚<sub>姓氏急就篇先董賈丨丨丨注/後氏五代漢有後匡賛班氏楚</sub>  
<sub>令尹鬬子文之後子文名榖於菟楚人謂虎班其子班亦為令尹/秦滅楚遷晉代之間因班氏焉漢有班伯固超勇唐有班景倩宏</sub>  
<sub>揚氏其先出自周伯僑以支庶食采於晉之揚揚在河汾之/間漢有揚雄其後也又杜甫詩斯文崔嵬徒以我似班揚</sub>羲和  
<a id="KR3k0059_WYG_200-59a"></a><span style="margin-left: 1em">揚<sub>天問丨丨之未/丨若華何光</sub>揖齊揚<sub>九章丨丨丨以容與/兮哀見君而不再得</sub>紅袖揚<sub>王儉齊白/紵辭情𤼵</sub></span>  
<span style="margin-left: 1em"><sub>金石媚笙簧羅/袿徐轉丨丨丨</sub>珊瑚揚<sub>陳後主詩勒移碼/碯色鞭起丨丨丨</sub>武節揚<sub>李嶠詩禮振軍/容肅威先丨丨</sub></span>  
<span style="margin-left: 1em"><sub>丨/</sub>素濤揚<sub>李百藥詩雲昏翠/島沒水廣丨丨丨</sub>儒風揚<sub>柳宗元柳公墓表登儀曹/耀文章司學徒丨丨丨</sub>訏</span>  
<span style="margin-left: 1em">謨揚<sub>柳宗元魏𢎞簡墓銘/仍授使檄丨丨用丨</sub>聖言揚<sub>柳宗元雲峯和尚塔銘棟宇立/兮像法彰文字闡兮丨丨丨</sub></span>  
<span style="margin-left: 1em">知音揚<sub>韓愈詩茍無夫子/聽誰使丨丨丨</sub>磨天揚<sub>韓愈詩想當施手/時巨刅丨丨丨</sub>帀地揚<sub>孟郊/征蜀</sub></span>  
<span style="margin-left: 1em"><sub>聨句風旗丨丨/丨雷鼓轟天殺</sub>世徳揚<sub>王安石虞部郎中鼂君銘有子廸/者刑部侍郎乃生宗簡丨丨孔丨</sub>蒼隼揚</span>  
<span style="margin-left: 1em"><sub>劉基詩蕭蕭草蟲/鳴肅肅丨丨丨</sub></span>  
<span style="margin-left: 1em">中强則揚<sub>周禮考工記矢人為矢/中弱則紆丨丨丨丨</sub>董賈劉揚<sub>後漢書仲長統傳友/人東海繆襲常稱統</sub></span>  
<a id="KR3k0059_WYG_200-59b"></a><span style="margin-left: 1em"><sub>才章足繼西京丨丨丨丨令簡/撮其書有益政者畧載之云</sub>華不再揚<sub>陸機短歌時無/重至丨丨丨丨</sub>芍藥如</span>  
<span style="margin-left: 1em">揚<sub>王十朋㑹稽風俗賦/牡丹如浴丨丨丨丨</sub></span>  
<span style="margin-left: 1em">對語<sub>豹隱/鷹揚</sub>　<sub>闇解/明揚</sub>　<sub>齒粲/眉揚</sub>　<sub>轂轉/㠶揚</sub>　<sub>笳鼓競/斾旌揚</sub>　<sub>水萍泛/風絮揚</sub>　<sub>鶯睍睆/蝶悠揚</sub></span>  
<span style="margin-left: 1em">摘句<sub>風和萬物揚/雲片逺飛揚</sub>　<sub>書聲聽抑揚/風髙笛韻揚</sub>　<sub>暖絲無力自悠揚/草間螢火亦輕揚</sub></span>  
御定佩文韻府卷二十二之一


