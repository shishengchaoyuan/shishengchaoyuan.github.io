---
title:
  zh-hans: 太上老君说了心经
  zh-hant: 太上老君說了心經
category: /道藏/正统道藏洞神部/本文类
lastmod: 2018-11-26T23:34:44Z
github_repo_url: https://github.com/frankslin/daizhigev20/blob/data/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%A5%9E%E9%83%A8/%E6%9C%AC%E6%96%87%E7%B1%BB/%E5%A4%AA%E4%B8%8A%E8%80%81%E5%90%9B%E8%AF%B4%E4%BA%86%E5%BF%83%E7%BB%8F.md
daizhige_url: https://daizhige.org/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%A5%9E%E9%83%A8/%E6%9C%AC%E6%96%87%E7%B1%BB/%E5%A4%AA%E4%B8%8A%E8%80%81%E5%90%9B%E8%AF%B4%E4%BA%86%E5%BF%83%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  ctext:
    - ctp:wb458628
    - ctp:wb939836
  kanripo:
    - KR5c0023/CK-KZ
    - KR5c0023/HFL
    - KR5c0023/YP-C
    - KR5c0023/ZTDZ
---

太上老君说了心经  
　　经名：太上老君说了心经。撰人不详，约出唐代。一卷。底本出处：《正统道藏》洞神部本文类。  
　　太上老君说了心经  
　　若夫修道，先观其心。心为神主，动静从心。  
　　心动无静，不动了真。心为祸本，心为道宗。  
　　不动不静，无想无存。无心无动，有动从心。  
　　了心真性，了性真心。心无所住，住无所心。  
　　了无执住，无执转真。空无空处，空处了真。  
　　老君曰：吾从无量劫来观心得道，乃至虚无，有何所得。为诸众生，强名得道。  
　　老君曰：吾观众生不了其心，徒劳浩劫，虚役其神，於心无了，永劫沉沦。依吾圣教，逍遥抱真。  
　　太上老君说了心经竟