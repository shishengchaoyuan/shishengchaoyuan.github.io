---
title:
  zh-hans: 灵宝净明天枢都司法院须知法文
  zh-hant: 靈寶淨明天樞都司法院須知法文
category: /道藏/正统道藏洞玄部/方法类
lastmod: 2018-11-26T23:34:44Z
github_repo_url: https://github.com/frankslin/daizhigev20/blob/data/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%8E%84%E9%83%A8/%E6%96%B9%E6%B3%95%E7%B1%BB/%E7%81%B5%E5%AE%9D%E5%87%80%E6%98%8E%E5%A4%A9%E6%9E%A2%E9%83%BD%E5%8F%B8%E6%B3%95%E9%99%A2%E9%A1%BB%E7%9F%A5%E6%B3%95%E6%96%87.md
daizhige_url: https://daizhige.org/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%8E%84%E9%83%A8/%E6%96%B9%E6%B3%95%E7%B1%BB/%E7%81%B5%E5%AE%9D%E5%87%80%E6%98%8E%E5%A4%A9%E6%9E%A2%E9%83%BD%E5%8F%B8%E6%B3%95%E9%99%A2%E9%A1%BB%E7%9F%A5%E6%B3%95%E6%96%87.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  ctext:
    - ctp:wb238365
---

灵宝净明天枢都司法院须知法文  
　　经名：灵宝净明天枢都司法院顼知法文。撰人不详。四篇同卷。底本出处：《正统道藏》洞玄部方法类。  
　　灵宝净明天枢都司法院须知法文  
　　天枢都录行持法  
　　天枢都司者，天门司院上天喉舌之官，总领七十三司、七录事司，谓之七十四司，稽考三界阴阳善恶。文字经法，上下无不关瞥如缘，合系都录七录事之选者。事至自知，此不具说，要在慎守，不得轻泄天机。如有清信弟子，微发露以诱之，则不为漏。如遇之而不劝，问而不答，则为《秘收鬼青律文》。律文曰：泄慢受上赏，秘受蒙显戮。是也。  
　　天枢都录养神法  
　　早起日出时，望东披衣起坐，存日照顶门，有赤炁自顶门入怀中。有月一输，白炁自怀出，与赤炁合而为丹。其月内赤外黄，如弹子大。以左手执丹，右手恰诀，诀不传。取涌泉一点雪咽之，觉直下丹田，中热是也。  
　　又闭炁，存西王母。取银汉之水，以玉瓯阔七寸，深八寸，洗耳洗目，两手恰诀。诀不传。  
　　又闭炁，存九州高明大使在右，日直元君在左，灵宝孝道明王乘云在上，以柳枝咒水一玉盂，饮之，味若黄连者是也。此雷炁也。雷炁通心，服之，觉口中一吐，即成雷电飞腾，两手有印。不传。  
　　如初觉见诸种龙神，切宜定其志意，待之如熟，则天尊父母，将吏如友契，自然有得；其或自主惊疑，则魂飞荡矣。  
　　天枢都录纠察法  
　　如遇阳界、阴界官员，掌法不正，即时录奏，仍先缚其神，执其犯罪，事讫放还。合死者。不得过一岁。  
　　如遇人物、妖鬼，有为十善王民之害者，驱雷火以击之。其有后嗣，断绝乏祭，须求托化得其实，而王法不及者。  
　　如遇仙官、鬼神，有申奏违忤天法，即时申奏，不得容隐。  
　　雷符  
　　缚神符  
　　玉皇文  
　　追神符  
　　时辰  
　　已上诀目心传，不泄非人，若说，祸及九祖九孙。  
　　天枢都录心存默咒  
　　咒曰：天枢纠察喉舌官，吾是神司第一郎。存神服食日月光，王母赐我银汉浆。明王饮吾玉盂水，服之心志自安康。记语诸司纠察王，不违召请急忙忙。辅佐天法莫疏狂，谨密文字如星霜。如有违戾及私语，吾以汝名奏玉皇。  
　　天枢都录传奏法  
　　都录职任，如有功已满，即拟三清左右丞。此急宜选择忠孝有道之士，於三十年内奏名，自代奏之得人，即有升真尸解之报，则上受天爵，正入仙宗矣。  
　　灵宝净明天枢都司法院须知法文竟