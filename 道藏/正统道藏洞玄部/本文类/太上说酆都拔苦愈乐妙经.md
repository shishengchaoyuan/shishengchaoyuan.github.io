---
title:
  zh-hans: 太上说酆都拔苦愈乐妙经
  zh-hant: 太上說酆都拔苦愈樂妙經
category: /道藏/正统道藏洞玄部/本文类
lastmod: 2018-11-26T23:34:44Z
github_repo_url: https://github.com/frankslin/daizhigev20/blob/data/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%8E%84%E9%83%A8/%E6%9C%AC%E6%96%87%E7%B1%BB/%E5%A4%AA%E4%B8%8A%E8%AF%B4%E9%85%86%E9%83%BD%E6%8B%94%E8%8B%A6%E6%84%88%E4%B9%90%E5%A6%99%E7%BB%8F.md
daizhige_url: https://daizhige.org/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%8E%84%E9%83%A8/%E6%9C%AC%E6%96%87%E7%B1%BB/%E5%A4%AA%E4%B8%8A%E8%AF%B4%E9%85%86%E9%83%BD%E6%8B%94%E8%8B%A6%E6%84%88%E4%B9%90%E5%A6%99%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  ctext:
    - ctp:wb586071
  kanripo:
    - KR5b0063/HFL
    - KR5b0063/ZTDZ
---

太上说酆都拔苦愈乐妙经  
　　经名：太上说酆都拔苦愈乐妙经。撰人不详，似出於唐宋间。假托拔苦愈乐天尊说超度众生经文。一卷。底本出处：《正统道藏》洞玄部本文类。  
　　太上说酆都拔苦愈乐妙经  
　　尔时，拔苦愈乐天尊，在酆都上境东极宫中，放五色圆光，照十方世界，酆都三万八千狱、二万七千幽牢之中，见无量受苦众生，往来刀山之上，万转千回，闷绝哀哭，俱入炉炭镬汤之中，展转轮回，不舍昼夜，万生万死，无有休息。是故天尊慈惠，哀愍众生，为汝演说酆都普济妙经。普度受罪穷魂，获生朱陵，上登仙境，仙化成人，愿刀山成宝座，剑树化骞林，六道与三涂，火化皆消散，无边诸大罪，普悉化为尘，历劫河沙界，皇恩得赦除，回心归正道，缥渺上紫微。  
　　太上说酆都拔苦愈乐妙经竟