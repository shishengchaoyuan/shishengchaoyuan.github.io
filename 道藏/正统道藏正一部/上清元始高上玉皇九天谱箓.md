---
title:
  zh-hans: 上清元始高上玉皇九天谱箓
  zh-hant: 上清元始高上玉皇九天譜籙
category: /道藏/正统道藏正一部
lastmod: 2018-11-26T23:34:44Z
github_repo_url: https://github.com/frankslin/daizhigev20/blob/data/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%AD%A3%E4%B8%80%E9%83%A8/%E4%B8%8A%E6%B8%85%E5%85%83%E5%A7%8B%E9%AB%98%E4%B8%8A%E7%8E%89%E7%9A%87%E4%B9%9D%E5%A4%A9%E8%B0%B1%E7%AE%93.md
daizhige_url: https://daizhige.org/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%AD%A3%E4%B8%80%E9%83%A8/%E4%B8%8A%E6%B8%85%E5%85%83%E5%A7%8B%E9%AB%98%E4%B8%8A%E7%8E%89%E7%9A%87%E4%B9%9D%E5%A4%A9%E8%B0%B1%E7%AE%93.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  ctext:
    - ctp:wb913012
    - ctp:wb841680
  kanripo:
    - KR5g0196/HFL
    - KR5g0196/ZTDZ
---

上清元始高上玉皇九天谱录  
　　经名：上清元始高上玉皇九天谱录。撰人不详，约出於南北朝。一卷。底本出处：《正统道藏》正一部。  
　　上清元始高上玉皇九天谱录  
　　上告九天无崖无穷、无祖无宗、无形无名、无始无终、无响无音无寂太空紫虚洞玄溟涬幽冥昆光元先亿真虚皇道君，以三灵迅虚，玄统运晨，道化皇基，籍真自然，灵绪幽微，九帝推迁，高皇寥邈，元正监乾，翳翳玄古，时不我存，敢上告九天元始太真，普开万维，登盟灵山，四方五帝，悉监盟文。上学先生王甲受气合仙，清斋玄岳，奉受玉篇，帝皇秘讳，极妙诀言，案如禁戒，敢负盟文，违科犯律，身没河源，长充幽夜，负火践山，三涂五苦，不敢蒙原。诸末咸悟，以今为新。四司五帝，列奏某名，上言九天，下告万神，早得灵应，真人降房，飞霄轻盖，翠羽青裙，来迎某身，上升帝晨，翱翔九空，宴景三元。上告之日，八愿开陈，诸所告命，靡不如言。  
　　符并朱书  
　　上清元始高上玉皇九天谱录竟