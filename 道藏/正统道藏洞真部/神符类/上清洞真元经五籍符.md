---
title:
  zh-hans: 上清洞真元经五籍符
  zh-hant: 上清洞真元經五籍符
category: /道藏/正统道藏洞真部/神符类
lastmod: 2018-11-26T23:34:44Z
github_repo_url: https://github.com/frankslin/daizhigev20/blob/data/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%9C%9F%E9%83%A8/%E7%A5%9E%E7%AC%A6%E7%B1%BB/%E4%B8%8A%E6%B8%85%E6%B4%9E%E7%9C%9F%E5%85%83%E7%BB%8F%E4%BA%94%E7%B1%8D%E7%AC%A6.md
daizhige_url: https://daizhige.org/%E9%81%93%E8%97%8F/%E6%AD%A3%E7%BB%9F%E9%81%93%E8%97%8F%E6%B4%9E%E7%9C%9F%E9%83%A8/%E7%A5%9E%E7%AC%A6%E7%B1%BB/%E4%B8%8A%E6%B8%85%E6%B4%9E%E7%9C%9F%E5%85%83%E7%BB%8F%E4%BA%94%E7%B1%8D%E7%AC%A6.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  ctext:
    - ctp:wb819023
    - ctp:wb647946
  kanripo:
    - KR5a0082/HFL
    - KR5a0082/ZTDZ
---

上清洞真元经五籍符  
　　经名：上清洞真元经五籍符。撰人不详，约出於南北期。系摘录《大丹隐书》而成。一卷。底本出处：《正统道藏》洞真部神符类。  
　　上清洞真元经五籍符  
　　太一五神奉五符奉五籍，上请帝君混合之道，求长生神仙之诀。  
　　五神内宝符，太一帝君混化合景之道也。可以本命日书五符，共盛着锦囊中，带之，长生不死。  
　　又常以本命之月，月中有本命之日时，入室书五符，向王顿服之，毕，祝曰：  
　　太一五神，籍记生年，千年万岁，与天同龄，帝君把符，命寿不倾。  
　　若欲数服此符者，常以五月五日、七月七日、九月九日夜时，乃佳。  
　　五籍五混符化必生券  
　　右符以白纸青书之。  
　　右符以白纸雌黄书之。  
　　右符以白纸丹书之。  
　　右太一制三魂七魄宝符。  
　　右太一宝神招帝君符，以八节日日中时，朱书白纸，服之毕，祝曰：  
　　太上三玄，帝君在魂，太一五灵，保魂安身，紫房有命，制勑百神。  
　　帝君太一内精神符，合十二首，皆太上元精之气也，至真至秘，不得妄传。其别复有太一外诀，符文大异者，乃皆中衿帝昌经上文也。非此真者，用之无效，兆善敬慎之。  
　　右太一帝君解三关十二结胎内符，以本命、若八节日，欲行解结时，先吞此符三枚，向本命方，以真朱书青竹中白膜，生於坚节之内，遂虚中而受灵也，故书竹膜，为解结节文也。  
　　上清洞真元经五籍符竟