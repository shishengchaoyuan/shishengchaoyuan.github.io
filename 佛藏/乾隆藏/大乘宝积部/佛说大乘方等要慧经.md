---
title:
  zh-hans: 佛说大乘方等要慧经
  zh-hant: 佛說大乘方等要慧經
author: '[后汉]安世高'
category: /佛藏/乾隆藏/大乘宝积部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E4%B9%BE%E9%9A%86%E8%97%8F/%E5%A4%A7%E4%B9%98%E5%AE%9D%E7%A7%AF%E9%83%A8/%E4%BD%9B%E8%AF%B4%E5%A4%A7%E4%B9%98%E6%96%B9%E7%AD%89%E8%A6%81%E6%85%A7%E7%BB%8F.md
daizhige_url: https://daizhige.org/%E4%BD%9B%E8%97%8F/%E4%B9%BE%E9%9A%86%E8%97%8F/%E5%A4%A7%E4%B9%98%E5%AE%9D%E7%A7%AF%E9%83%A8/%E4%BD%9B%E8%AF%B4%E5%A4%A7%E4%B9%98%E6%96%B9%E7%AD%89%E8%A6%81%E6%85%A7%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T0348
  kanripo:
    - KR6f0040/CBETA
    - KR6f0040/T
    - KR6f0040/TKD
---

佛说大乘方等要慧经一卷

大乘宝积部  
佛说大乘方等要慧经一卷  
后汉安息三藏安世高译

佛说大乘方等要慧经  
　　闻如是：一时，佛游于舍卫国。  
　　尔时，弥勒菩萨叉手白佛言：“世尊，我欲小有所问。若世尊听，敢有所问。”  
　　佛言：“若有所疑便问，吾当为汝解说，使意欢喜。”  
　　弥勒问言：“云何菩萨摩诃萨不退转法，于大乘有进而不耗减，行菩萨道并降伏魔怨，如其状貌，悉还教知诸法相之根，不厌于生死，自有正慧不从他受，疾成无上一切智地？”  
　　世尊赞曰：“善哉！善哉！所问随顺，甚善大佳！吾当为汝解说。菩萨所得之行踰于所问，谛听！善思念之。”于是弥勒受教，一心静听。  
　　佛告弥勒：“菩萨有八法具足，疾逮得无上一切智地。何谓为八？一者、内性清净，二者、所行成就，三者、所施成就，四者、所愿成就，五者、慈成就，六者、悲成就，七者、善权成就，八者、智慧成就。是为八事，菩萨疾逮得无上一切智。”  
　　弥勒菩萨及诸会皆欢喜。