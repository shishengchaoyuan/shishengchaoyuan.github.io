---
title:
  zh-hans: 般若波罗蜜多心经
  zh-hant: 般若波羅蜜多心經
author: '[唐]利言'
category: /佛藏/乾隆藏/大乘般若部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E4%B9%BE%E9%9A%86%E8%97%8F/%E5%A4%A7%E4%B9%98%E8%88%AC%E8%8B%A5%E9%83%A8/%E8%88%AC%E8%8B%A5%E6%B3%A2%E7%BD%97%E8%9C%9C%E5%A4%9A%E5%BF%83%E7%BB%8F.md
daizhige_url: https://daizhige.org/%E4%BD%9B%E8%97%8F/%E4%B9%BE%E9%9A%86%E8%97%8F/%E5%A4%A7%E4%B9%98%E8%88%AC%E8%8B%A5%E9%83%A8/%E8%88%AC%E8%8B%A5%E6%B3%A2%E7%BD%97%E8%9C%9C%E5%A4%9A%E5%BF%83%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T0251
    - T0253
    - T0254
    - T0255
    - X0029
  kanripo:
    - KR6c0128/CBETA
    - KR6c0128/T
    - KR6c0128/TKD
    - KR6c0130/CBETA
    - KR6c0130/T
    - KR6c0130/TKD
    - KR6c0131/CBETA
    - KR6c0131/T
    - KR6c0132/CBETA
    - KR6c0132/T
---

般若波罗蜜多心经一卷

大乘般若部  
般若波罗蜜多心经一卷  
唐三藏法师玄奘奉诏译

般若波罗蜜多心经  
　　观自在菩萨，行深般若波罗蜜多时，照见五蕴皆空，度一切苦厄。  
　　舍利子，色不异空，空不异色，色即是空，空即是色，受想行识亦复如是。  
　　舍利子，是诸法空相，不生不灭，不垢不净，不增不减。是故空中，无色，无受想行识，无眼耳鼻舌身意，无色声香味触法，无眼界乃至无意识界，无无明亦无无明尽，乃至无老死，亦无老死尽，无苦集灭道，无智亦无得，以无所得故。  
　　菩提萨埵依般若波罗蜜多故，心无挂碍；无挂碍故，无有恐怖，远离颠倒梦想，究竟涅槃。  
　　三世诸佛依般若波罗蜜多故，得阿耨多罗三藐三菩提。  
　　故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。  
　　故说般若波罗蜜多咒，即说咒曰：  
　　揭谛揭谛　波罗揭谛　波罗僧揭谛　菩提萨婆诃