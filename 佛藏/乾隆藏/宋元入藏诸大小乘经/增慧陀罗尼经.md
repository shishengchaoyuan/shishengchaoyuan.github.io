---
title:
  zh-hans: 增慧陀罗尼经
  zh-hant: 增慧陀羅尼經
author: '[宋]施护'
category: /佛藏/乾隆藏/宋元入藏诸大小乘经
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E4%B9%BE%E9%9A%86%E8%97%8F/%E5%AE%8B%E5%85%83%E5%85%A5%E8%97%8F%E8%AF%B8%E5%A4%A7%E5%B0%8F%E4%B9%98%E7%BB%8F/%E5%A2%9E%E6%85%A7%E9%99%80%E7%BD%97%E5%B0%BC%E7%BB%8F.md
daizhige_url: https://daizhige.org/%E4%BD%9B%E8%97%8F/%E4%B9%BE%E9%9A%86%E8%97%8F/%E5%AE%8B%E5%85%83%E5%85%A5%E8%97%8F%E8%AF%B8%E5%A4%A7%E5%B0%8F%E4%B9%98%E7%BB%8F/%E5%A2%9E%E6%85%A7%E9%99%80%E7%BD%97%E5%B0%BC%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T1372
  kanripo:
    - KR6j0603/CBETA
    - KR6j0603/T
    - KR6j0603/TKD
---

增慧陀罗尼经一卷

宋元入藏诸大小乘经  
增慧陀罗尼经一卷  
宋西天三藏朝散大夫试鸿胪卿传法大师施护奉诏译

增慧陀罗尼经  
　　如是我闻。一时大慧菩萨住须弥山顶。尔时诸天子等来诣菩萨。恭敬围绕而为听法。时有菩萨名童子相。合掌恭敬白大慧菩萨。唯愿慈悲为我等故。说增慧陀罗尼。所有一切少智钝根愚昧众生。令使得闻增彼智慧。时大慧菩萨即为宣说陀罗尼曰。  
　　恒儞也\(二合\)他唵\(引\)闭祖闭祖钵啰\(二合\)倪也\(二合\)嚩哩驮\(二合\)儞惹啰惹啰弥驮\(引\)嚩哩驮\(二合\)儞地哩地哩没弟嚩哩驮\(二合\)弥娑嚩\(二合引\)贺\(引\)  
　　尔时大慧菩萨。说此陀罗尼已。告童子相言。若诸众生智慧钝劣。根性暗昧多所忘失。发志诚心于此增慧陀罗尼。受持读诵书写供养。此人速得广大智慧明记不忘。若人以此真言。诵七遍或二七遍。加持水三合于卯时饮。日日如是饮至七个月或八个月。自然日记千颂。如不恒饮水亦能日记五百颂。智慧渐增根性明利。  
　　尔时童子相菩萨。及诸天人信受奉行。