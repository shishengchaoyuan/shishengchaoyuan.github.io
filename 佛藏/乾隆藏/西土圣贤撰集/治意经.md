---
title:
  zh-hans: 治意经
  zh-hant: 治意經
category: /佛藏/乾隆藏/西土圣贤撰集
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E4%B9%BE%E9%9A%86%E8%97%8F/%E8%A5%BF%E5%9C%9F%E5%9C%A3%E8%B4%A4%E6%92%B0%E9%9B%86/%E6%B2%BB%E6%84%8F%E7%BB%8F.md
daizhige_url: https://daizhige.org/%E4%BD%9B%E8%97%8F/%E4%B9%BE%E9%9A%86%E8%97%8F/%E8%A5%BF%E5%9C%9F%E5%9C%A3%E8%B4%A4%E6%92%B0%E9%9B%86/%E6%B2%BB%E6%84%8F%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T0096
  kanripo:
    - KR6a0096/CBETA
    - KR6a0096/T
    - KR6a0096/TKD
---

治意经一卷

西土圣贤撰集  
治意经一卷  
失译人名今附西晋录

治意经  
　　佛言。安般守意具行如法已。欲次第学。如如佛说为在天下得明如阴解。月出立身立意立坐卧亦尔。已比丘立意。如是前后会有所益。已前后有所益。使不复见怪意。已止意亦守六衰。常守莫中止。便知无为身。若一切有意常守身止不愿。亦不愿有。亦不疑有。亦不疑无有。次第行在所疑。使蚤得度生死。若惊意知定喜净。时时法观能得度老病。如是可病惊精进。道人自意生老结能得断。今世能得苦尽。已警为听所睡为觉警胜卧已警无有畏。已精进晓睡日夜为学。已求甘露便得灭苦。人有是有利从归佛。为中夜常意在佛。已觉得觉。佛弟子常尔。若中夜常念法僧聚亦尔。行戒亦尔。布施亦尔。身护亦尔。行禅亦尔。不侵人亦尔。定意亦尔。尔空亦尔。已觉能觉佛弟子常尔。若中不堕思想。问曰。何等为便知无为身。师曰。泥为无为身。何等为次第行。谓今所到。便当除次除。是为次第行。何等为时时法观。谓六入来时当即时校计。是为时时法观。何等为道人自意。谓教人精进。当先自意行。身自守意自守。自为福中。天上福未满故。自守福已满便得禅。