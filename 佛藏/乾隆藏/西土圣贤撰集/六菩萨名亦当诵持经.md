---
title:
  zh-hans: 六菩萨名亦当诵持经
category: /佛藏/乾隆藏/西土圣贤撰集
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E4%B9%BE%E9%9A%86%E8%97%8F/%E8%A5%BF%E5%9C%9F%E5%9C%A3%E8%B4%A4%E6%92%B0%E9%9B%86/%E5%85%AD%E8%8F%A9%E8%90%A8%E5%90%8D%E4%BA%A6%E5%BD%93%E8%AF%B5%E6%8C%81%E7%BB%8F.md
daizhige_url: https://daizhige.org/%E4%BD%9B%E8%97%8F/%E4%B9%BE%E9%9A%86%E8%97%8F/%E8%A5%BF%E5%9C%9F%E5%9C%A3%E8%B4%A4%E6%92%B0%E9%9B%86/%E5%85%AD%E8%8F%A9%E8%90%A8%E5%90%8D%E4%BA%A6%E5%BD%93%E8%AF%B5%E6%8C%81%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
---

六菩萨名亦当诵持经一卷

西土圣贤撰集  
六菩萨名亦当诵持经一卷  
后汉失译人名见费长房录　

六菩萨名亦当诵持经  
　　师子戏菩萨　师子奋迅菩萨　师子幡菩萨　师子作菩萨　坚勇精进菩萨　击金刚慧菩萨  
　　巍巍十方佛　　堂堂圣中王  
　　妙相三十二　　众好八十章  
　　身出妙光明　　普照诸十方  
　　愿身自归命　　稽首诸法王  
　　巍巍十方佛　　无极大慈悲  
　　兴立诸大誓　　济度诸群黎  
　　多闻欢喜者　　功德叵称载  
　　愿身自归命　　稽首诸大哀  
　　巍巍十方佛　　功德不可量  
　　慧如无量海　　灌泽诸十方  
　　其有闻名者　　除咎消诸殃  
　　归命大智慧　　稽首正觉王  
　　巍巍十方佛　　国土甚清净  
　　七宝为庄严　　妙香栴檀形  
　　悉纯诸菩萨　　亦无二乘名  
　　唯说不退转　　般若之道英  
　　巍巍十方佛　　三世道之珍  
　　其闻信乐者　　疾成无上真  
　　游于菩萨道　　坚住不退转  
　　所生常见佛　　速值诸世尊  
　　巍巍十方佛　　三世之导师  
　　志心怀恭敬　　信乐无狐疑  
　　所生常端正　　颜容甚光晖  
　　辩才慧独远　　愿礼天人师  
　　别有四菩萨  
　　此四大士。皆过去十方诸佛之师。此四大士。初始造行之时。发大誓愿言。我当度一切众生。至其都得涅槃。然后当取佛。以是故应诵念诵持。得无量无边功德至不退转。譬如三千世界尽虚空满中紫磨黄金。用之布施。不如一须臾之间诵念此四大士名。其所得功德。出过尔所黄金施上。千亿万倍。其名曰。  
　　弃阴盖菩萨　寂根菩萨　慧威菩萨　不离菩萨