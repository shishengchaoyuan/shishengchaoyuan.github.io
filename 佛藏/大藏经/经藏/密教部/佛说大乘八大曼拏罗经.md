---
title:
  zh-hans: 佛说大乘八大曼拏罗经
  zh-hant: 佛說大乘八大曼拏羅經
author: '[宋]法贤'
author_cbdb_ids: [635593]
category: /佛藏/大藏经/经藏/密教部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E4%BD%9B%E8%AF%B4%E5%A4%A7%E4%B9%98%E5%85%AB%E5%A4%A7%E6%9B%BC%E6%8B%8F%E7%BD%97%E7%BB%8F.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E4%BD%9B%E8%AF%B4%E5%A4%A7%E4%B9%98%E5%85%AB%E5%A4%A7%E6%9B%BC%E6%8B%8F%E7%BD%97%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T1168A
  kanripo:
    - KR6j0391/CBETA
    - KR6j0391/T
    - KR6j0391/TKD
---

  佛说大乘八大曼拏罗经  
　　宋 法贤译

　　佛说大乘八大曼拏罗经

　　　　西天译经三藏朝散大夫试光禄卿明教大师臣法贤奉　诏译  
　　如是我闻。一时佛在补陀落迦山圣观自在菩萨宫中。有无数百千俱胝那由他菩萨恭敬围绕。尔时会中有一菩萨名宝藏月光。即从座起偏袒右肩。右膝著地合掌向佛。而白佛言世尊如来应供正等觉。今有所问愿佛慈愍断我疑惑。  
　　尔时世尊告宝藏月光菩萨摩诃萨言。汝今问我乐闻之法。是义云何当为汝说。时宝藏月光菩萨摩诃萨。闻佛语已而白佛言。世尊若有善男子善女人。欲作八大曼拏罗。云何受持恭敬供养。佛言善哉善哉。若有善男子善女人。于此八大曼拏罗。依法受持恭敬供养。有大功德出生智慧利益无量。乃至三际众生。皆得成就无等正智。善男子汝今谛听。当为汝说此八大曼拏罗。具八大菩萨根本心大明。若常持诵恭敬供养。所有五逆重罪。一切诸恶悉皆除灭。而能成就无上胜义。大明曰。  
　　唵\(引\)摩贺\(引\)尾啰娑嚩\(二合引\)贺\(引一\)  
　　此是佛心大明。安曼拏罗中心。诵此大明献佛供养。  
　　复次圣观自在菩萨心大明曰。  
　　唵\(引\)纥哩\(二合\)贺钵捺摩\(二合\)室哩\(二合\)曳娑嚩\(二合引\)贺\(引一\)  
　　慈氏菩萨心大明曰。  
　　昧贺\(引\)啰尼娑嚩\(二合引\)贺\(引一\)  
　　虚空藏菩萨心大明曰。  
　　阿誐哩婆\(二合引\)野娑嚩\(二合引\)贺\(引一\)  
　　普贤菩萨心大明曰。  
　　莎纥哩\(二合\)惹野娑嚩\(二合引\)贺\(引一\)  
　　金刚手菩萨心大明曰。  
　　俱尾啰娑嚩\(二合引\)贺\(引一\)  
　　曼殊室哩菩萨心大明曰。  
　　室哩\(二合引\)暗啰伽娑嚩\(二合引\)贺\(引一\)  
　　除盖障菩萨心大明曰。  
　　你娑啰嚩娑嚩\(二合引\)贺\(引一\)  
　　地藏菩萨心大明曰。  
　　叱贺\(引\)啰娑嚩\(二合引\)贺\(引一\)  
　　如是八大菩萨根本心大明。作如来曼拏罗。若有善男子善女人。于此曼拏罗依法受持。志心持诵根本大明。彼人速得成就阿耨多罗三藐三菩提。

　　佛说大乘八大曼拏罗经