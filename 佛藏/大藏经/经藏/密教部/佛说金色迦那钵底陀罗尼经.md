---
title:
  zh-hans: 佛说金色迦那钵底陀罗尼经
  zh-hant: 佛說金色迦那鉢底陀羅尼經
author: '[唐]金刚智'
author_cbdb_ids: [93760]
category: /佛藏/大藏经/经藏/密教部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E4%BD%9B%E8%AF%B4%E9%87%91%E8%89%B2%E8%BF%A6%E9%82%A3%E9%92%B5%E5%BA%95%E9%99%80%E7%BD%97%E5%B0%BC%E7%BB%8F.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E4%BD%9B%E8%AF%B4%E9%87%91%E8%89%B2%E8%BF%A6%E9%82%A3%E9%92%B5%E5%BA%95%E9%99%80%E7%BD%97%E5%B0%BC%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T1269
    - X0111
  kanripo:
    - KR6j0500/CBETA
    - KR6j0500/T
---

  佛说金色迦那钵底陀罗尼经  
　　唐 金刚智译

　　佛说金色迦那钵底陀罗尼经

　　　　三藏金刚智奉　诏译  
　　如是我闻。一时佛在舍卫国迦竹林园。大说法愍念一切众生。说此陀罗尼。属金色迦那钵底。尔时世尊即说真言曰。  
　　曩谟率都底\(一\)迦吒迦吒\(二\)底吒摩吒\(三\)起哩\(二合\)亹拏\(二合四\)起哩\(二合\)亹拏\(二合五\)畔惹畔惹\(二合六\)曩谟率都帝\(七\)护噜捺\(八\)跛惹尼曳\(九\)娑缚贺\(十\)阿部多\(十一\)浪拏乞忏\(二合\)质多\(十二\)曷罗\(引\)娑摩誐磋底\(丁以反十三\)摩诃野\(十四\)摩贺悉底\(二合十五\)诺乞\(二合\)曩\(十六\)钵罗\(二合\)句跛野\(引\)弭\(引十七\)矩噜矩噜\(十八\)祖噜祖噜\(十九\)谟噜谟噜\(二十\)曩谟曩谟\(二十一\)  
　　佛告舍利弗。此是金色迦那钵底除障难真言。若众生受持真言者。所作诸法无不成。大验当知。定有障难。即于白月若黑月二日八日十五日。牛粪涂地作坛种种供养所作成就。金色迦那钵底白佛言。我当拥护持此真言者。若有众生持此真言者。某人所须资财卧具衣服饮食金银珍宝奴婢从不旧乏少。一切真言法速令成所。作就如意。其像形人身象头六臂。于白\[疊\*毛\]上画之。刻作用得。白檀紫檀苦练木通用。余木不得。若彩色勿用皮胶。须用香汁及有汁木。其身正立。鼻向右曲。左上手把刀。次手把欢喜团。下手把剑棒。次手把缚折罗。下手把索。身作金色。脚蹈金山。头上五色云。云内有四天王及诸仙散华。左边有俱摩罗净军。右边有阿吒薄俱元率大将。向下左画美女。音乐供养立。右画四大药叉。各执器仗一半头一猪头一象头一马头。皆著虎皮裈。作像之时莫令见杂人等。书毕。  
　　烧香清净不食五辛。于净室中安置其坛。方圆大小随意作之。坛中烧安悉香白胶沉水香等。用随饼乳粥欢喜团苏蜜果子种种供养。所作随心。若鬼神难调伏者。搓白线咒之。一遍一结满四十九结。系左臂。一切鬼悉皆被缚一受持人。不须邪淫妄语作诳。其禁食已止芸薹葫荽五辛。不得食。入色孝家生产处。印法并通用。诸毗那翼迦法通用。勿亲恶人。同行者施之无妨。

　　金色迦那钵底经