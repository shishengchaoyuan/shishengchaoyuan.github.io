---
author: '[唐]不空'
author_cbdb_ids: [92202]
title:
  zh-hans: 大方广佛花严经入法界品顿证毗卢遮那法身字轮瑜伽仪轨
category: /佛藏/大藏经/经藏/密教部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E5%A4%A7%E6%96%B9%E5%B9%BF%E4%BD%9B%E8%8A%B1%E4%B8%A5%E7%BB%8F%E5%85%A5%E6%B3%95%E7%95%8C%E5%93%81%E9%A1%BF%E8%AF%81%E6%AF%97%E5%8D%A2%E9%81%AE%E9%82%A3%E6%B3%95%E8%BA%AB%E5%AD%97%E8%BD%AE%E7%91%9C%E4%BC%BD%E4%BB%AA%E8%BD%A8.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E5%AF%86%E6%95%99%E9%83%A8/%E5%A4%A7%E6%96%B9%E5%B9%BF%E4%BD%9B%E8%8A%B1%E4%B8%A5%E7%BB%8F%E5%85%A5%E6%B3%95%E7%95%8C%E5%93%81%E9%A1%BF%E8%AF%81%E6%AF%97%E5%8D%A2%E9%81%AE%E9%82%A3%E6%B3%95%E8%BA%AB%E5%AD%97%E8%BD%AE%E7%91%9C%E4%BC%BD%E4%BB%AA%E8%BD%A8.html
additional_info:
  - 2025-09-15 转换自「殆知阁」GitHub 仓库中的 txt 版本
---

  大方广佛花严经入法界品顿证毗卢遮那法身字轮瑜伽仪轨  
　　唐 不空译

　　大方广佛花严经入法界品顿证毗卢遮那法身字轮瑜伽仪轨

　　夫欲顿入一乘修习毗卢遮那如来法身观者。先应发起普贤菩萨微妙行愿。复应以三密加持身心。则能悟入文殊师利大智慧海。然修行者最初于空闲处。摄念安心闭目端身结跏趺坐。运心普缘无边刹海。谛观三世一切如来遍于一一佛菩萨前。殷勤恭敬礼拜旋绕。又以种种供具云海。奉献如是等一切众圣。广大供养已。复应观自心。心本不生。自性成就。光明遍照犹如虚空。复应深起悲念。哀愍众生不悟自心轮回诸趣。我当普化拔济。令其开悟尽无有余。复应观察自心诸众生心及诸佛心。本无有异平等一相。成大菩提心。莹彻清凉廓然周遍。圆明皎洁成大月轮。量等虚空无有边际。复应于月轮内。右旋布列四十二梵字。悉皆金色放大光明。照彻十方分明显现。一一光中见无量刹海。有无量诸佛。有无量众前后围绕。坐菩提场成等正觉。智入三际身遍十方。转大法轮度脱群品。悉令现证无住涅槃。复应悟入般若波罗蜜四十二字门。了一切法皆无所得。能观正智所观法界。悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。于诸法中得无障碍。

　　圆明字轮

　　四十二字颂曰。  
　　阿\(上\)啰跛左曩攞娜么拏\(上\)洒嚩\[多\*頁\]\(上\)野瑟吒\(上二合\)迦\(上\)娑\(上\)莽誐他\(上\)惹娑嚩\(二合\)驮舍佉\(上\)讫洒\(二合\)娑\[多\*頁\]\(二合上\)娘\(上\)啰他\(上二合\)婆\(去\)縒\(上\)娑么\(二合\)诃嚩\(二合\)哆娑\(二合\)伽\(上\)姹\(上\)儜\(上\)颇娑迦\(二合\)野娑\(二合上\)室左\(二合上\)吒\(上\)荼\(去\)

　　大方广佛花严经入法界品四十二字观门