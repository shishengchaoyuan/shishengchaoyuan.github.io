---
title:
  zh-hans: 佛说婆罗门避死经
  zh-hant: 佛說婆羅門避死經
author: '[后汉]安世高'
category: /佛藏/大藏经/经藏/阿含部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E9%98%BF%E5%90%AB%E9%83%A8/%E4%BD%9B%E8%AF%B4%E5%A9%86%E7%BD%97%E9%97%A8%E9%81%BF%E6%AD%BB%E7%BB%8F.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%8F%E8%97%8F/%E9%98%BF%E5%90%AB%E9%83%A8/%E4%BD%9B%E8%AF%B4%E5%A9%86%E7%BD%97%E9%97%A8%E9%81%BF%E6%AD%BB%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T0131
  kanripo:
    - KR6a0133/CBETA
    - KR6a0133/T
    - KR6a0133/TKD
---

  佛说婆罗门避死经  
　　后汉 安世高译

　　　　佛说婆罗门避死经

　　　　后汉安息沙门安世高译  
　　闻如是。一时婆伽婆。在舍卫城祇树给孤独园。尔时世尊告诸比丘。昔有四婆罗门仙人。精进修善法五通。常恐畏死。时四婆罗门仙人。精进修善法五通。便作是念。我等当住何处永存在世。时彼有一婆罗门。精进修善法。有大神力五通。便入空中。于中则无有死。彼入空者便命过。第二婆罗门。精进修善法五通。畏死便入大海中。我于海中则无有死。彼即于海中命过。第三婆罗门。精进修善法。有大威势五通。畏死便入山腹。即于彼命终。彼第四婆罗门。精进修善法五通。有大威势。畏死便入地。我于彼当脱不死。便于地命过。时世尊以天眼见清净无瑕。观彼四婆罗门精进修善法。有大威势五通畏死。一人处虚空于彼命过。一人入海亦于彼命过。一人入山腹于彼命过。一人入地于彼命过。尔时世尊见彼四婆罗门精进修善法五通有大威势。便说偈言。  
　　非空非海中　　非入山石间  
　　无有地方所　　脱之不受死

　　尔时比丘闻佛所说。欢喜奉行。

　　佛说婆罗门避死经