---
title:
  zh-hans: 地藏菩萨经
  zh-hant: 地藏菩薩經
category: /佛藏/大藏经/续藏/疑似部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%AD%E8%97%8F/%E7%96%91%E4%BC%BC%E9%83%A8/%E5%9C%B0%E8%97%8F%E8%8F%A9%E8%90%A8%E7%BB%8F.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%AD%E8%97%8F/%E7%96%91%E4%BC%BC%E9%83%A8/%E5%9C%B0%E8%97%8F%E8%8F%A9%E8%90%A8%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - T2909
  kanripo:
    - KR6u0045/CBETA
    - KR6u0045/T
---

  地藏菩萨经

　　佛说地藏菩萨经

　　尔时地藏菩萨住在南方琉璃世界。以净天眼观地狱之中受苦众生。铁碓捣铁磨磨铁犁耕铁锯解。镬汤涌沸猛火旦天。饥则吞热铁丸。渴饮铜汁。受诸苦恼无有休息。地藏菩萨不忍见之。即从南方来到地狱中。与阎罗王共同一处别床而座。有四种因缘。一者恐阎罗王断罪不凭。二者恐文案交错。三者未合死。四者受罪了出地狱池边。若有善男子善女人。造地藏菩萨像。写地藏菩萨经。及念地藏菩萨名。此人定得往生西方极乐世界。从一佛国至一佛国。从一天堂至一天堂。若有人造地藏菩萨像。写地藏菩萨经。及念地藏菩萨名。此人定得往生西方极乐世界。此人舍命之日。地藏菩萨亲自来迎。常得与地藏菩萨共同一处。闻佛所说皆大欢喜信受奉行。

　　佛说地藏菩萨经一卷