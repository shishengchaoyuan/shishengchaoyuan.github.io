---
title:
  zh-hans: 妙法莲华经广量天地品
category: /佛藏/大藏经/续藏/疑似部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%AD%E8%97%8F/%E7%96%91%E4%BC%BC%E9%83%A8/%E5%A6%99%E6%B3%95%E8%8E%B2%E5%8D%8E%E7%BB%8F%E5%B9%BF%E9%87%8F%E5%A4%A9%E5%9C%B0%E5%93%81.md
daizhige_url: https://daizhige.org/%E4%BD%9B%E8%97%8F/%E5%A4%A7%E8%97%8F%E7%BB%8F/%E7%BB%AD%E8%97%8F/%E7%96%91%E4%BC%BC%E9%83%A8/%E5%A6%99%E6%B3%95%E8%8E%B2%E5%8D%8E%E7%BB%8F%E5%B9%BF%E9%87%8F%E5%A4%A9%E5%9C%B0%E5%93%81.html
additional_info:
  - 2025-09-15 转换自「殆知阁」GitHub 仓库中的 txt 版本
---

  妙法莲华经广量天地品第二十九

　　妙法莲华经度量天地品第二十九

　　尔时观世音菩萨摩□□□□□□□□服偏袒右肩头面著地。为□作礼胡跪合掌而白佛言。世尊我等无量诸菩萨众并及一切诸天人等。以于佛前广闻诸法敷演解说妙法华经。心净踊跃得未曾有。重白佛言。世尊我常昼夜周旋往返十方一切无量世界教化众生。未知天地深浅近远。唯愿世尊为我解说令我大众悉皆得闻。  
　　尔时佛告观世音菩萨摩诃萨□□恒河沙诸菩萨等。汝今谛听□□□之。吾当为汝分别解说。如是大地深二十亿万里。次有润泽亦深二十亿万里。次有金银琉璃车渠马瑙珊瑚虎珀诸妙珍宝深四十亿万里。次有金粟深八十亿万里。次有银刚亦深八十亿万里。次有银粟深百亿万里。次有金刚深二百亿万里。下有无极大风称其天地不使倾动。其大地者是天之梁柱。何以故。天下所有一切万物皆因于地。及□□□□□□河大海小海泛澜井谷卉木聚林药草诸树皆地生长。土山里山小铁围山及弥楼山金刚山须弥山等。如是一切众妙宝山诸山中王。四宝涌成高出一切众妙宝山。皆因大地涌出珍宝而共合成。又须弥山王四宝涌成高出一切诸世间上。何等为四。南名琉璃。西名颇梨。北名马瑙。东名黄金。四宝光炎照曜四方。天下众生共相瞻视谓名为天。须弥山者是天主护世四镇依止而住。何等为须弥山南有无量七宝宫殿。去地百万里。中有天王名毗。