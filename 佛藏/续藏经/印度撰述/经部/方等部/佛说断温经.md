---
title:
  zh-hans: 佛说断温经
  zh-hant: 佛說斷溫經
category: /佛藏/续藏经/印度撰述/经部/方等部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E7%BB%AD%E8%97%8F%E7%BB%8F/%E5%8D%B0%E5%BA%A6%E6%92%B0%E8%BF%B0/%E7%BB%8F%E9%83%A8/%E6%96%B9%E7%AD%89%E9%83%A8/%E4%BD%9B%E8%AF%B4%E6%96%AD%E6%B8%A9%E7%BB%8F.md
daizhige_url: https://daizhige.org/%E4%BD%9B%E8%97%8F/%E7%BB%AD%E8%97%8F%E7%BB%8F/%E5%8D%B0%E5%BA%A6%E6%92%B0%E8%BF%B0/%E7%BB%8F%E9%83%A8/%E6%96%B9%E7%AD%89%E9%83%A8/%E4%BD%9B%E8%AF%B4%E6%96%AD%E6%B8%A9%E7%BB%8F.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - X0019
  kanripo:
    - KR6i0582/CBETA
    - KR6i0582/X
---

续藏经   佛说断温经

　　佛说断温经

　　尔时佛在王舍城中。与诸大众俱会。阿难长脆合掌。白佛言。世尊。彼南阎浮提世界。忽遇天行温气瘴烈。如猛火横延。及死亡无数。如何免之。佛告阿难。汝可谛听。吾当为汝说。此病有鬼神。常吐恶毒。以害人民。初得病时。头痛寒热。百支节俱苦痛毕切。阿难言。若有善男子善女人。能知七鬼神名字。作崇敬。当除此病患乎。为汝即说除病咒曰。  
　　南无佛陀耶。南无达磨耶。南无僧伽耶。南无观世音菩萨摩诃萨。疫病消除娑婆诃  
　　尔时十方诸佛。诸大菩萨。一切贤圣僧。闻我说金刚秘密咒。亦说七鬼神名字曰。梦多难鬼。阿佉尼鬼。尼佉尸鬼。阿伽那鬼。波罗尼鬼。阿毗罗鬼。婆提梨鬼也。汝等当知。此神名思念。速疾远离。不敢侵害。其人所被毒气普皆消散。得金刚密迹。其身安乐。无诸患难。佛说是经已。天龙八部。一切大众。皆大欢喜。信受奉行。

　　佛说断温经