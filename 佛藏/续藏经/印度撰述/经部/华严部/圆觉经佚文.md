---
title:
  zh-hans: 圆觉经佚文
  zh-hant: 圓覺經佚文
category: /佛藏/续藏经/印度撰述/经部/华严部
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E7%BB%AD%E8%97%8F%E7%BB%8F/%E5%8D%B0%E5%BA%A6%E6%92%B0%E8%BF%B0/%E7%BB%8F%E9%83%A8/%E5%8D%8E%E4%B8%A5%E9%83%A8/%E5%9C%86%E8%A7%89%E7%BB%8F%E4%BD%9A%E6%96%87.md
daizhige_url: https://daizhige.org/%E4%BD%9B%E8%97%8F/%E7%BB%AD%E8%97%8F%E7%BB%8F/%E5%8D%B0%E5%BA%A6%E6%92%B0%E8%BF%B0/%E7%BB%8F%E9%83%A8/%E5%8D%8E%E4%B8%A5%E9%83%A8/%E5%9C%86%E8%A7%89%E7%BB%8F%E4%BD%9A%E6%96%87.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - X0001
  kanripo:
    - KR6i0554/CBETA
    - KR6i0554/X
---

续藏经   圆觉经佚文

　　圆觉经佚文

　　余向偶获古宋本大方广圆觉修多罗了义经下卷一帖。一纸廿行。行十二字。经末有左藏库西潘阆巷\(一行\)内李三二郎印行\(二行\)之记。今捡寻其文。汝善男子当获来世是修行者。无令恶魔及诸外道恼其身心。令生退屈之下。有尔时世尊\(乃至\)无令生退屈等一百一十三言。此现存诸藏本所无也按此经文。圆觉会中有十二菩萨。各从座起发法问。佛亦各答之之事。而经先以长行详述。而后以偈重说之。然至于叙最后起座贤善首菩萨与佛问答。唯有长行而无偈。文体既不一。乃其为误脱可知耳。今为看旧藏经者具录其文于左云尔。  
　　明治辛亥岁十二月　　　　松本文识  
　　尔时世尊。欲重宣此义。而说偈言。  
　　贤善首当知　　是经诸佛说　　如来等护持　　十二部眼目　　名为大方广　　圆觉陀罗尼　　显如来境界　　依此修行者　　增进至佛地　　如海纳百川　　饮者皆充满　　假使施七宝　　积满三千界　　不如闻此经　　若化河沙众　　皆得阿罗汉　　不如闻半偈　　汝等于来世　　护是宣持者　　无令生退屈