---
title:
  zh-hans: 相宗八要
  zh-hant: 相宗八要
category: /佛藏/续藏经/中国撰述/诸宗著述部/法相宗
lastmod: 2018-11-26T22:06:02Z
github_repo_url: https://github.com/frankslin/daizhigev20/blob/data/%E4%BD%9B%E8%97%8F/%E7%BB%AD%E8%97%8F%E7%BB%8F/%E4%B8%AD%E5%9B%BD%E6%92%B0%E8%BF%B0/%E8%AF%B8%E5%AE%97%E8%91%97%E8%BF%B0%E9%83%A8/%E6%B3%95%E7%9B%B8%E5%AE%97/%E7%9B%B8%E5%AE%97%E5%85%AB%E8%A6%81.md
daizhige_url: https://daizhige.org/%E4%BD%9B%E8%97%8F/%E7%BB%AD%E8%97%8F%E7%BB%8F/%E4%B8%AD%E5%9B%BD%E6%92%B0%E8%BF%B0/%E8%AF%B8%E5%AE%97%E8%91%97%E8%BF%B0%E9%83%A8/%E6%B3%95%E7%9B%B8%E5%AE%97/%E7%9B%B8%E5%AE%97%E5%85%AB%E8%A6%81.html
additional_info:
  - 2025-09-15 转换自「殆知阁」GitHub 仓库中的 txt 版本
external_links:
  cbeta:
    - JB074
    - X0899
  kanripo:
    - KR6n0143/CBETA
    - KR6n0143/X
---

续藏经 相宗八要  
　明 洪恩辑

因明入正理论题辞

　　诸法本因曰正理。彻诸法本因曰正智。理由智显。宗假因明。因智为能入。正理为所入。菩萨证真现量真比量。故有真能立真能破。以智照理。以自悟他。故曰因明入正理。如立真如则入真如正理。立唯识则入唯识正理。立无常则入无常正理。苟非证真之人。则一开口而三十三过随之。立量岂易乎哉。譬如礼乐征伐自天子出。则诸候拱手听命。而天下治。自诸候大夫出。则四夷交侵。民无所措其手足矣。故阅此论者。如客儿阅帝王世谱。虽知昭穆次序。而不能冒神明之胄。又如尽识三千律条。而身非刑官。遂欲加之有罪。其谁服之。然则学者所急。务在证真哉。务在证真哉。  
　　秀水真实居士　冯梦祯　题